<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1.0, maximum-scale=1.0, user-scalable=no">
    <link rel="stylesheet" href="https://cdnjs.cloudflare.com/ajax/libs/font-awesome/5.15.3/css/all.min.css">
    <link rel="stylesheet" href="style.css">
    <title>伤寒论1 辨脉法第一</title>
</head>
<body class="theme-default font-medium">
    <div id="mulu-overlay" class="mulu-overlay"></div>
        
    <!-- 目录菜单 -->
    <div id="mulu-menu" class="mulu-menu">
        <div class="mulu-header">
            <h3><i class="fas fa-book"></i> 伤寒论目录</h3>
            <button class="mulu-close-btn"><i class="fas fa-times"></i></button>
        </div>
        <div class="mulu-content">
            <ul>
                <li><a href="index.html"><i class="fas fa-home"></i> 首页</a></li>
            	<li><a href="sh-01.html"><i class="fas fa-file-alt"></i> 辨脉法第一</a></li>
                <li><a href="sh-02.html"><i class="fas fa-file-alt"></i> 平脉法第二</a></li>
                <li><a href="sh-03.html"><i class="fas fa-file-alt"></i> 伤寒例第三</a></li>
                <li><a href="sh-04.html"><i class="fas fa-file-alt"></i> 辨痉湿暍脉证第四</a></li>
                <li><a href="sh-05.html"><i class="fas fa-file-alt"></i> 辨太阳病脉证并治上第五</a></li>
                <li><a href="sh-05.html?page=4"><i class="fas fa-file-alt"></i> 辨太阳病脉证并治中第六</a></li>
                <li><a href="sh-05.html?page=13"><i class="fas fa-file-alt"></i> 辨太阳病脉证并治下第七</a></li>
                <li><a href="sh-05.html?page=18"><i class="fas fa-file-alt"></i> 辨阳明病脉证并治第八</a></li>
                <li><a href="sh-05.html?page=27"><i class="fas fa-file-alt"></i> 辨少阳病脉证并治第九</a></li>
                <li><a href="sh-05.html?page=28"><i class="fas fa-file-alt"></i> 辨太阴病脉证并治第十</a></li>
            	<li><a href="sh-05.html?page=29"><i class="fas fa-file-alt"></i> 辨少阴病脉证并治第十一</a></li>
            	<li><a href="sh-05.html?page=33"><i class="fas fa-file-alt"></i> 辨厥阴病脉证并治第十二</a></li>
            	<li><a href="sh-05.html?page=39"><i class="fas fa-file-alt"></i> 辨霍乱病脉证并治第十三</a></li>
            	<li><a href="sh-05.html?page=30"><i class="fas fa-file-alt"></i> 辨阳明易差后劳复病脉证并治第十四</a></li>
                <li><a href="about.html" class="user-link"><i class="fas fa-user"></i>校勘整理说明</a></li>
                <li><a href="zanzhu.html" class="user-link"><i class="fas fa-user-edit"></i>赞助我们</a></li>
                <li><a href="#" class="user-link"><i class="fas fa-user-edit"></i></a></li>
            </ul>
        </div>
    </div>
	
    <h1 class="page-title">
        <button id="mulu-btn" class="mulu-btn"><i class="fas fa-list"></i></button>
        伤寒论 398条
    </h1>
	<!-- 内容区域 -->
    <div id="content">
        <div class="content-item" data-index="001">
			<h4>辨太阳病脉证并治上第五1-30</h4>
           【001】太阳之为病，脉浮，头项强痛而恶寒。
        </div>
        
        <div class="content-item" data-index="002">
           【002】太阳病，发热，汗出，恶风，脉缓者，名为中风。
        </div>
        
        <div class="content-item" data-index="003">
           【003】太阳病，或已发热，或未发热，必恶寒，体痛，呕逆，脉阴阳俱紧者，名为伤寒。
        </div>
        
        <div class="content-item" data-index="004">
           【004】伤寒一日，太阳受之，脉若静者，为不传；颇欲吐，若躁烦，脉数急者，为传也。
        </div>
        
        <div class="content-item" data-index="005">
           【005】伤寒二三日，阳明、少阳证不见者，为不传也。
        </div>
        
        <div class="content-item" data-index="006">
           【006】太阳病，发热而渴，不恶寒者，为温病。若发汗已，身灼热者，名风温。风温为病，脉阴阳俱浮，自汗出，身重，多眠睡，鼻息必鼾，语言难出。若被下者，小便不利，直视失溲；若被火者，微发黄色，剧则如惊痫，时瘈疭；若火熏之，一逆尚引日，再逆促命期。
        </div>
        
        <div class="content-item" data-index="007">
           【007】病有发热恶寒者，发于阳也。无热恶寒者，发于阴也。发于阳，七日愈。发于阴，六日愈。以阳数七，阴数六故也。
        </div>
        
        <div class="content-item" data-index="008">
           【008】太阳病，头痛至七日以上自愈者，以行其经尽故也。若欲作再经者，针足阳明，使经不传则愈。
        </div>
        
        <div class="content-item" data-index="09">
           【09】太阳病，欲解时，从巳至未上。
        </div>
        
        <div class="content-item" data-index="010">
           【010】风家，表解而不了了者，十二日愈。
        </div>
        
        <div class="content-item" data-index="011">
           【011】病人身大热，反欲得衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。
        </div>
        
        <div class="content-item" data-index="012">
           【012】太阳中风，阳浮而阴弱。阳浮者，热自发；阴弱者，汗自出。啬啬恶寒，淅淅恶风，翕翕发热，鼻鸣干呕者，<strong>桂枝汤</strong>主之。
        </div>
        
        <div class="content-item" data-index="013">
           【013】太阳病，头痛，发热，汗出，恶风，<strong>桂枝汤</strong>主之。
        </div>
        
        <div class="content-item" data-index="014">
           【014】太阳病，项背强几几，反汗出恶风者，<strong>桂枝加葛根汤</strong>主之。
        </div>
        
        <div class="content-item" data-index="015">
           【015】太阳病，下之后，其气上冲者，可与<strong>桂枝汤</strong>，方用前法；若不上冲者，不得与之。
        </div>
        
        <div class="content-item" data-index="016">
           【016】太阳病三日，已发汗，若吐、若下、若温针，仍不解者，此为坏病，桂枝不中与之也。观其脉证，知犯何逆，随证治之。桂枝本为解肌，若其人脉浮紧，发热汗不出者，不可与之也。常须识此，勿令误也。
        </div>
        
        <div class="content-item" data-index="017">
           【017】若酒客病，不可与<strong>桂枝汤</strong>，得之则呕，以酒客不喜甘故也。
        </div>
        
        <div class="content-item" data-index="018">
           【018】喘家，作<strong>桂枝汤加厚朴杏子</strong>，佳。
        </div>
        
        <div class="content-item" data-index="019">
           【019】凡服<strong>桂枝汤</strong>吐者，其后必吐脓血也。
        </div>
        
        <div class="content-item" data-index="020">
           【020】太阳病，发汗，遂漏不止，其人恶风，小便难，四肢微急，难以屈伸者，<strong>桂枝加附子汤</strong>主之。
        </div>
        
        <div class="content-item" data-index="021">
           【021】太阳病，下之后，脉促胸满者<small style="color: #666;">促，一作纵</small>，<strong>桂枝去芍药汤</strong>主之。
        </div>
        
        <div class="content-item" data-index="022">
           【022】<ins>(汗出)</ins>若微寒者(《注解伤寒》作"若微恶寒者")，<strong>桂枝去芍药加附子汤</strong>主之。[<small>医宗金鉴</small>P342]
        </div>
        
        <div class="content-item" data-index="023">
           【023】太阳病，得之八九日，如疟状，发热恶寒，热多寒少，其人不呕，清便欲自可，一日二三度发。脉微缓者，为欲愈也；脉微而恶寒者，此阴阳俱虚，不可更发汗、更下、更吐也；面色反有热色者，未欲解也，以其不能得小汗出，身必痒，宜<strong>桂枝麻黄各半汤</strong>。
        </div>
        
        <div class="content-item" data-index="024">
           【024】太阳病，初服<strong>桂枝汤</strong>，反烦不解者，先刺风池、风府，却与<strong>桂枝汤</strong>则愈。
        </div>
        
        <div class="content-item" data-index="025">
           【025】服<strong>桂枝汤</strong>，大汗出，脉洪大者，与<strong>桂枝汤</strong>，如前法。若形似疟，一日再发者，汗出必解，宜<strong>桂枝二麻黄一汤</strong>。
        </div>
        
        <div class="content-item" data-index="026">
           【026】服<strong>桂枝汤</strong>，大汗出后，大烦渴不解，脉洪大者，<strong>白虎加人参汤</strong>主之。
        </div>
        
        <div class="content-item" data-index="027">
           【027】太阳病，发热恶寒，热多寒少，脉微弱者，此无阳也，不可发汗，宜<strong>桂枝二越婢一汤</strong>。
        </div>
        
        <div class="content-item" data-index="028">
           【028】服<strong>桂枝汤</strong>，或下之，仍头项强痛，翕翕发热，无汗，心下满，微痛，小便不利者，<strong>桂枝去</strong><span class="boxed">桂</span><ins>(芍药)</ins><strong>加茯苓白术汤</strong>主之。[<small>医宗金鉴</small>P344]
        </div>
        
        <div class="content-item" data-index="029">
           【029】伤寒脉浮，自汗出，小便数，心烦，微恶寒，脚挛急，反与桂枝，欲攻其表，此误也，得之便厥。咽中干，烦躁，吐逆者，作<strong>甘草干姜汤</strong>与之，以复其阳。若厥愈足温者，更作<strong>芍药甘草汤</strong>与之，其脚即伸。若胃气不和谵语者，少与<strong>调胃承气汤</strong>。若重发汗，复加烧针者，<strong>四逆汤</strong>主之。
        </div>
        
        <div class="content-item" data-index="030">
           【030】问曰：证象阳旦，按法治之而增剧，厥逆，咽中干，两胫拘急而谵语。师曰：言夜半手足当温，两脚当伸。后如师言。何以知此？答曰：寸口脉浮而大，浮为风，大为虚，风则生微热，虚则两胫挛，病形象桂枝，因加附子参其间，增桂令汗出，附子温经，亡阳故也。厥逆，咽中干，烦躁，阳明内结，谵语烦乱，更饮<strong>甘草干姜汤</strong>。夜半阳气还，两足当热，胫尚微拘急，重与<strong>芍药甘草汤</strong>，尔乃胫伸。以<strong>承气汤</strong>微溏，则止其谵语，故知病可愈。
        </div>
        
        <div class="content-item" data-index="031">
			<h4>辨太阳病脉证并治上第五31-127</h4>
           【031】太阳病，项背强几几，无汗，恶风，<strong>葛根汤</strong>主之。
        </div>
        
        <div class="content-item" data-index="032">
           【032】太阳与阳明合病者，必自下利，<strong>葛根汤</strong>主之。
        </div>
        
        <div class="content-item" data-index="033">
           【033】太阳与阳明合病，不下利但呕者，<strong>葛根加半夏汤</strong>主之。
        </div>
        
        <div class="content-item" data-index="034">
           【034】太阳病，桂枝证，医反下之，利遂不止。脉促者，表未解也，喘而汗出者，<strong>葛根黄芩黄连汤</strong>主之。<small style="color: #666;">促，一作纵</small>
        </div>
        
        <div class="content-item" data-index="035">
           【035】太阳病，头痛，发热，身疼，腰痛，骨节疼痛，恶风，无汗而喘者，<strong>麻黄汤</strong>主之。
        </div>
        
        <div class="content-item" data-index="036">
           【036】太阳与阳明合病，喘而胸满者，不可下，宜<strong>麻黄汤</strong>。
        </div>
        
        <div class="content-item" data-index="037">
           【037】太阳病，十日以去，脉浮细而嗜卧者，外已解也。设胸满胁痛者，与<strong>小柴胡汤</strong>，脉但浮者，与<strong>麻黄汤</strong>。
        </div>
        
        <div class="content-item" data-index="038">
           【038】太阳中风，脉浮紧，发热恶寒，身疼痛，不汗出而烦躁者，<strong>大青龙汤</strong>主之。若脉微弱，汗出恶风者，不可服之，服之则厥逆，筋愓肉瞤，此为逆也。
        </div>
        
        <div class="content-item" data-index="039">
           【039】伤寒脉浮缓，身不疼，但重，乍有轻时，无少阴证者，<strong>大青龙汤</strong>发之。
        </div>
        
        <div class="content-item" data-index="040">
           【040】伤寒表不解，心下有水气，干呕发热而咳，或渴，或利，或噎，或小便不利，少腹满，或喘者，<strong>小青龙汤</strong>主之。
        </div>
        
        <div class="content-item" data-index="041">
           【041】伤寒心下有水气，咳而微喘，发热不渴，<span class="boxed">小青龙汤主之，</span>服汤已渴者，此寒去欲解也，<ins>(小青龙汤主之。)</ins>[<small>医宗金鉴</small>P345]
        </div>
        
        <div class="content-item" data-index="042">
           【042】太阳病，外证未解，脉浮弱者，当以汗解，宜<strong>桂枝汤</strong>。
        </div>
        
        <div class="content-item" data-index="043">
           【043】太阳病，下之微喘者，表未解故也，<strong>桂枝加厚朴杏子汤</strong>主之。
        </div>
        
        <div class="content-item" data-index="044">
           【044】太阳病，外证未解，不可下也，下之为逆。欲解外者，宜<strong>桂枝汤</strong>。
        </div>
        
        <div class="content-item" data-index="045">
           【045】太阳病，先发汗不解，而复下之，脉浮者不愈。浮为在外，而反下之，故令不愈。今脉浮，故在外，当须解外则愈，宜<strong>桂枝汤</strong>。
        </div>
        
        <div class="content-item" data-index="046">
           【046】太阳病，脉浮紧，无汗，发热，身疼痛，八九日不解，表证仍在，此当发其汗。<ins>(麻黄汤主之。)</ins>服药已微除，其人发烦，目瞑，剧者必衄，衄乃解。所以然者，阳气重故也。<span class="boxed">麻黄汤主之。</span>[<small>医宗金鉴</small>P344]
        </div>
        
        <div class="content-item" data-index="047">
           【047】太阳病，脉浮紧，发热，身无汗，自衄者，愈。
        </div>
        
        <div class="content-item" data-index="048">
           【048】二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之，<span class="boxed">熏之</span><ins>(以汗)</ins>。若发汗不彻，不足言，阳气怫郁不得越，当汗不汗，其人躁烦，不知痛处，乍在腹中，乍在四肢，按之不可得，其人短气，但坐，以汗出不彻故也，更发汗则愈。何以知汗出不彻？以脉涩故知也。[<small>医宗金鉴</small>P350]
        </div>
        
        <div class="content-item" data-index="049">
           【049】脉浮数者，法当汗出而愈，若下之，身重心悸者，不可发汗，当自汗出乃解。所以然者，尺中脉微，此里虚，须表里实，津液自和，便自汗出愈。
        </div>
        
        <div class="content-item" data-index="050">
           【050】脉浮紧者，法当身疼痛，宜以汗解之。假令尺中迟者，不可发汗。何以知然？以荣气不足，血少故也。
        </div>
        
        <div class="content-item" data-index="051">
           【051】脉浮者，病在表，可发汗，宜<strong>麻黄汤</strong>。
        </div>
        
        <div class="content-item" data-index="052">
           【052】脉浮而数者，可发汗，宜<strong>麻黄汤</strong>。
        </div>
        
        <div class="content-item" data-index="053">
           【053】病常自汗出者，此为荣气和。荣气和者，外不谐，以卫气不共荣气谐和故尔。以荣行脉中，卫行脉外，复发其汗，荣卫和则愈。宜<strong>桂枝汤</strong>。
        </div>
        
        <div class="content-item" data-index="054">
           【054】病人脏无他病，时发热，自汗出，而不愈者，此卫气不和也，先其时发汗则愈，宜<strong>桂枝汤</strong>。
        </div>
        
        <div class="content-item" data-index="055">
           【055】伤寒脉浮紧，不发汗，因致衄者，<strong>麻黄汤</strong>主之。
        </div>
        
        <div class="content-item" data-index="56">
           【56】伤寒，不大便六七日，头痛有热者，与<strong>承气汤</strong>，其小便清者<small style="color: #666;">一云大便青</small>，知不在里，仍在表也，当须发汗；<span class="boxed">若</span><ins>(苦)</ins>头痛者，必衄，宜<strong>桂枝汤</strong>。[<small>医宗金鉴</small>P345]
        </div>
        
        <div class="content-item" data-index="057">
           【057】伤寒发汗已解。半日许复烦，脉浮数者，可更发汗，宜<strong>桂枝汤</strong>。
        </div>
        
        <div class="content-item" data-index="058">
           【058】凡病，若发汗、若吐、若下、若亡血、亡津液，阴阳自和者，必自愈。
        </div>
        
        <div class="content-item" data-index="059">
           【059】大下之后，复发汗，小便不利者，亡津液故也。勿治之，得小便利，必自愈。
        </div>
        
        <div class="content-item" data-index="060">
           【060】下之后，复发汗，必振寒，脉微细。所以然者，以内外俱虚故也。
        </div>
        
        <div class="content-item" data-index="061">
           【061】下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，<strong>干姜附子汤</strong>主之。
        </div>
        
        <div class="content-item" data-index="062">
           【062】发汗后，身疼痛，脉沉迟者，<strong>桂枝加芍药生姜各一两人参三两新加汤</strong>主之。
        </div>
        
        <div class="content-item" data-index="063">
           【063】发汗后，不可更行<strong>桂枝汤</strong>。汗出而喘，无大热者，可与<strong>麻黄杏仁甘草石膏汤</strong>。
        </div>
        
        <div class="content-item" data-index="064">
           【064】发汗过多，其人叉手自冒心，心下悸，欲得按者，<strong>桂枝甘草汤</strong>主之。
        </div>
        
        <div class="content-item" data-index="065">
           【065】发汗后，其人脐下悸者，欲作奔豚，<strong>茯苓桂枝甘草大枣汤</strong>主之。
        </div>
        
        <div class="content-item" data-index="066">
           【066】发汗后，腹胀满者。<strong>厚朴生姜半夏甘草人参汤</strong>主之。
        </div>
        
        <div class="content-item" data-index="067">
           【067】伤寒若吐、若下、若发汗后("若发汗"三字据《玉函》与唐本补入, 宋本缺)，心下逆满，气上冲胸，起则头眩，脉沉紧，发汗则动经，身为振振摇者，<strong>茯苓桂枝白术甘草汤</strong>主之。
        </div>
        
        <div class="content-item" data-index="068">
           【068】发汗，病<span class="boxed">不</span>解，反恶寒者，虚故也，<strong>芍药甘草附子汤</strong>主之。[<small>医宗金鉴</small>P343]
        </div>
        
        <div class="content-item" data-index="069">
           【069】发汗，若下之，病仍不解，烦躁者，<strong>茯苓四逆汤</strong>主之。
        </div>
        
        <div class="content-item" data-index="070">
           【070】发汗后，恶寒者，虚故也；不恶寒，但热者，实也，当和胃气，与<strong>调胃承气汤</strong>(《玉函》云：与<strong>小承气汤</strong>)。
        </div>
        
        <div class="content-item" data-index="071">
           【071】太阳病，发汗后，大汗出，胃中干，烦躁不得眠，欲得饮水者，少少与饮之(少少：《脉经》与《玉函》作稍)，令胃气和则愈。若脉浮，小便不利，微热消渴者，<strong>五苓散</strong>主之。
        </div>
        
        <div class="content-item" data-index="072">
           【072】发汗已，脉浮数，<ins>(小便不利，)</ins>烦渴者，<strong>五苓散</strong>主之。[<small>医宗金鉴</small>P344]
        </div>
        
        <div class="content-item" data-index="073">
           【073】伤寒，汗出而渴者，<strong>五苓散</strong>主之。不渴者，<strong>茯苓甘草汤</strong>主之。
        </div>
        
        <div class="content-item" data-index="074">
           【074】中风发热，六七日不解而烦，有表里证，渴欲饮水，水入则吐者，名曰水逆，<strong>五苓散</strong>主之。
        </div>
        
        <div class="content-item" data-index="075">
           【075】未持脉时，病人手叉自冒心，师因教试令咳而不咳者，此必两耳聋无闻也，所以然者，以重发汗，虚，故如此。发汗后，饮水多必喘；以水灌之亦喘。
        </div>
        
        <div class="content-item" data-index="076">
           【076】发汗后，水药不得入口，为逆，若更发汗，必吐<span class="boxed">下</span>不止。发汗吐下后，虚烦不得眠，若剧者，必反复颠倒，心中懊憹，<strong>栀子豉汤</strong>主之；若少气者，<strong>栀子甘草豉汤</strong>主之；若呕者，<strong>栀子生姜豉汤</strong>主之。
        </div>
        
        <div class="content-item" data-index="077">
           【077】发汗若下之而烦热，胸中窒者，<strong>栀子豉汤</strong>主之。
        </div>
        
        <div class="content-item" data-index="078">
           【078】伤寒五六日，大下之后，身热不去，心中结痛者，未欲解也，<strong>栀子<span class="boxed"> 豉 </span><ins>(干姜)</ins>汤</strong>主之。[<small>医宗金鉴</small>P344]
        </div>
        
        <div class="content-item" data-index="079">
           【079】伤寒下后，心烦腹满，卧起不安者，<strong>栀子厚朴汤</strong>主之。
        </div>
        
        <div class="content-item" data-index="080">
           【080】伤寒，医以丸药大下之，身热不去，微烦者，<strong>栀子<span class="boxed"> 干姜 </span><ins>(豉)</ins>汤</strong>主之。[<small>医宗金鉴</small>P344]
        </div>
        
        <div class="content-item" data-index="081">
           【081】凡用<strong>栀子汤</strong>，病人旧微溏者，不可与服之。
        </div>
        
        <div class="content-item" data-index="082">
           【082】太阳病发汗，汗出不解，其人仍发热，心下悸，头眩，身瞤动，振振欲擗<small style="color: #666;">一作僻</small>地者，<strong>真武汤</strong>主之。
        </div>
        
        <div class="content-item" data-index="083">
           【083】咽喉干燥者，不可发汗。
        </div>
        
        <div class="content-item" data-index="084">
           【084】淋家不可发汗，发汗必便血。
        </div>
        
        <div class="content-item" data-index="085">
           【085】疮家虽身疼痛，不可发汗，汗出则痉。
        </div>
        
        <div class="content-item" data-index="086">
           【086】衄家不可发汗，汗出必额上陷，脉急紧，直视不能眴<small style="color: #666;">一作瞬</small>，不得眠。
        </div>
        
        <div class="content-item" data-index="087">
           【087】亡血家不可发汗，发汗则寒栗而振。
        </div>
        
        <div class="content-item" data-index="088">
           【088】汗家重发汗，必恍惚心乱，小便已，阴疼。<span class="boxed">与禹余粮丸。</span>[<small>医宗金鉴</small>P351]
        </div>
        
        <div class="content-item" data-index="089">
           【089】病人有寒，复发汗，胃中冷，必吐蛔<small style="color: #666;">一作逆</small>。
        </div>
        
        <div class="content-item" data-index="090">
           【090】本发汗，而复下之，此为逆也；若先发汗，治不为逆。本先下之，而反汗之，为逆；若先下之，治不为逆。
        </div>
        
        <div class="content-item" data-index="091">
           【091】伤寒，医下之，续得下利，清谷不止，身疼痛者，急当救里。后身疼痛，清便自调者，急当救表。救里宜<strong>四逆汤</strong>，救表宜<strong>桂枝汤</strong>。
        </div>
        
        <div class="content-item" data-index="092">
           【092】病发热头痛，脉反沉，若不差，身体疼痛，<ins>(下利清谷，)</ins>当救其里，<strong>四逆汤</strong>方。[<small>医宗金鉴</small>P343]
        </div>
        
        <div class="content-item" data-index="093">
           【093】太阳病，先下而不愈，因复发汗，以此表里俱虚，其人因致冒，冒家汗出自愈。所以然者，汗出表和故也，里未和，然后复下之。
        </div>
        
        <div class="content-item" data-index="094">
           【094】太阳病未解，脉阴阳俱停<small style="color: #666;">一作微</small>，必先振栗汗出而解。但阳脉微者，先汗出而解；但阴脉微者<small style="color: #666;">一作尺脉实</small>，下之而解。若欲下之宜<strong>调胃承气汤</strong><small style="color: #666;">一云，用<strong>大柴胡汤</strong></small>。
        </div>
        
        <div class="content-item" data-index="095">
           【095】太阳病，发热汗出者，此为荣弱卫强，故使汗出，欲救邪风者，<strong>宜桂枝汤</strong>。
        </div>
        
        <div class="content-item" data-index="096">
           【096】伤寒五六日，中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞鞕，或心下悸，小便不利，或不渴，身有微热，或咳者，<strong>小柴胡汤</strong>主之。
        </div>
        
        <div class="content-item" data-index="097">
           【097】血弱气尽，腠理开，邪气因入，与正气相抟，结于胁下。正邪分争，往来寒热，休作有时，嘿嘿不欲饮食，脏腑相连，其痛必下，邪高痛下，故使呕也<small style="color: #666;">一云：脏腑相违，其病必下，胁鬲中痛</small>，<strong>小柴胡汤</strong>主之。服<strong>柴胡汤</strong>已，渴者，属阳明，以法治之。
        </div>
        
        <div class="content-item" data-index="098">
           【098】得病六七日，脉迟浮弱，恶风寒，手足温，医二三下之，不能食，而胁下满痛，面目及身黄，颈项强，小便难者，与<strong>柴胡汤</strong>，后必下重。本渴饮水而呕者，<strong>柴胡汤</strong>不中与也。<span class="boxed">食谷者哕。</span>[<small>医宗金鉴</small>P347]
        </div>
        
        <div class="content-item" data-index="099">
           【099】伤寒四五日，身热恶风，颈项强，胁下满，手足温而渴者，<strong>小柴胡汤</strong>主之。
        </div>
        
        <div class="content-item" data-index="100">
           【100】伤寒，阳脉涩，阴脉弦，法当腹中急痛，先与<strong>小建中汤</strong>，不差者，<strong>小柴胡汤</strong>主之。
        </div>
        
        <div class="content-item" data-index="101">
           【101】伤寒中风，有柴胡证，但见一证便是，不必悉具。凡<strong>柴胡汤</strong>病证而下之，若柴胡证不罢者，复与<strong>柴胡汤</strong>，必蒸蒸而振，却复发热汗出而解。
        </div>
        
        <div class="content-item" data-index="102">
           【102】伤寒二三日，心中悸而烦者，<strong>小建中汤</strong>主之。
        </div>
        
        <div class="content-item" data-index="103">
           【103】太阳病，过经十余日，反二三下之，后四五日，柴胡证仍在者，先与<strong>小柴胡</strong>；呕不止，心下急<small style="color: #666;">一云：呕止小安</small>，郁郁微烦者，为未解也，与<strong>大柴胡汤</strong>，下之则愈。
        </div>
        
        <div class="content-item" data-index="104">
           【104】伤寒十三日，不解，胸胁满而呕，日晡所发潮热，已而微利，此本柴胡证，下之以不得利，今反利者，知医以丸药下之，此非其治也。潮热者，实也。先宜服<strong>小柴胡汤</strong>以解外，后以<strong>柴胡加芒硝汤</strong>主之。
        </div>
        
        <div class="content-item" data-index="105">
           【105】伤寒十三日，过经谵语者，以有热也，当以汤下之。若小便利者，大便当鞕，而反下利，脉调和者，知医以丸药下之，非其治也。若自下利者，脉当微厥；今反和者，此为内实也。<strong>调胃承气汤</strong>主之。
        </div>
        
        <div class="content-item" data-index="106">
           【106】太阳病不解，热结膀胱，其人如狂，血自下，下者愈。其外不解者，尚未可攻，当先解其外。外解已，但少腹急结者，乃可攻之，宜<strong>桃核承气汤</strong>。(后云：解外宜桂枝汤)
        </div>
        
        <div class="content-item" data-index="107">
           【107】伤寒八九日，下之，胸满烦惊，小便不利，谵语，一身尽重，不可转侧者，<strong>柴胡加龙骨牡蛎汤</strong>主之。
        </div>
        
        <div class="content-item" data-index="108">
           【108】伤寒，腹满谵语，寸口脉浮而紧，此肝乘脾也，名曰纵，刺期门。
        </div>
        
        <div class="content-item" data-index="109">
           【109】伤寒，发热，啬啬恶寒，大渴欲饮水，其腹必满，自汗出，小便利，其病欲解，此肝乘肺也，名曰横，刺期门。
        </div>
        
        <div class="content-item" data-index="110">
           【110】太阳病，二日反躁，反熨其背，而大汗出，大热入胃<small style="color: #666;">一作二日内，烧瓦熨背，大汗出，火气入胃</small>，胃中水竭，躁烦必发谵语；十余日，振栗自下利者，此为欲解也。故其汗从腰以下不得汗，欲小便不得，反呕，欲失溲，足下恶风，大便鞕，小便当数，而反不数，及不多；大便已，头卓然而痛，其人足心必热，谷气下流故也。
        </div>
        
        <div class="content-item" data-index="111">
           【111】太阳病中风，以火劫发汗，邪风被火热，血气流溢，失其常度。两阳相熏灼，其身发黄，阳盛则欲衄，阴虚小便难，阴阳俱虚竭，身体则枯燥。但头汗出，剂颈而还，腹满微喘，口干咽烂，或不大便。久则谵语，甚者至哕，手足躁扰，捻衣摸床，小便利者，其人可治。
        </div>
        
        <div class="content-item" data-index="112">
           【112】伤寒脉浮，医以火迫劫之，亡阳，必惊狂，卧起不安者，<strong>桂枝去芍药加蜀漆牡蛎龙骨救逆汤</strong>主之。
        </div>
        
        <div class="content-item" data-index="113">
           【113】形作伤寒，其脉不弦紧而<span class="boxed">弱</span><ins>(数)</ins>，<span class="boxed">弱</span><ins>(数)</ins>者必渴，被火必谵语，<span class="boxed">弱</span><ins>(数)</ins>者发热脉浮，解之当汗出愈。[<small>医宗金鉴</small>P351]
        </div>
        
        <div class="content-item" data-index="114">
           【114】太阳病，以火熏之，不得汗，其人必躁。到经不解，必清血，名为火邪。
        </div>
        
        <div class="content-item" data-index="115">
           【115】脉浮热甚，而反灸之，此为实。实以虚治，因火而动，必咽燥吐血。
        </div>
        
        <div class="content-item" data-index="116">
           【116】微数之脉，慎不可灸。因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。脉浮，宜以汗解，用火灸之，邪无从出，因火而盛，病从腰以下，必重而痹，名火逆也。欲自解者，必当先烦，烦乃有汗而解，何以知之？脉浮，故知汗出解。
        </div>
        
        <div class="content-item" data-index="117">
           【117】烧针令其汗，针处被寒，核起而赤者，必发奔豚，气从少腹上冲心者，灸其核上各一壮，与<strong>桂枝加桂汤</strong>，更加桂二两也。
        </div>
        
        <div class="content-item" data-index="118">
           【118】火逆下之，因烧针烦躁者，<strong>桂枝甘草龙骨牡蛎汤</strong>主之。
        </div>
        
        <div class="content-item" data-index="119">
           【119】太阳伤寒者，加温针，必惊也。
        </div>
        
        <div class="content-item" data-index="120">
           【120】太阳病，当恶寒发热，今自汗出，反不恶寒发热，关上脉细数者，以医吐之过也。一二日吐之者，腹中饥，口不能食，三四日吐之者，不喜糜粥，欲食冷食，<ins>(五六日吐之者，)</ins>朝食暮吐，以医吐之所致也，此为小逆。[<small>医宗金鉴</small>P346]
        </div>
        
        <div class="content-item" data-index="121">
           【121】太阳病吐之，但太阳病当恶寒，今反不恶寒，不欲近衣，此为吐之内烦也。
        </div>
        
        <div class="content-item" data-index="122">
           【122】病人脉数，数为热，当消谷引食，而反吐者，此以发汗，令阳气微，膈气虚，脉乃数也。数为客热。不能消谷，以胃中虚冷，故吐也。
        </div>
        
        <div class="content-item" data-index="123">
           【123】太阳病，过经十余日，心下<span class="boxed">温温</span><ins>(嗢嗢)</ins>欲吐，而胸中痛，大便反溏，腹微满，郁郁微烦。先此时自极吐下者，与<strong>调胃承气汤</strong>。若不尔者，不可与。但欲呕，胸中痛，微溏者，此非<strong>柴胡汤</strong>证，以呕故知极吐下也。[<small>医宗金鉴</small>P348]
        </div>
        
        <div class="content-item" data-index="124">
           【124】太阳病六七日，表证仍在，脉微而沉，反不结胸，其人发狂者，以热在下焦，少腹当鞕满。小便自利者，下血乃愈。所以然者，以太阳随经，瘀热在里故也，<strong>抵当汤</strong>主之。
        </div>
        
        <div class="content-item" data-index="125">
           【125】太阳病，身黄，脉沉结，少腹鞕，小便不利者，为无血也；小便自利，其人如狂者，血证谛也，<strong>抵当汤</strong>主之。
        </div>
        
        <div class="content-item" data-index="126">
           【126】伤寒有热，少腹满，应小便不利，今反利者，为有血也。当下之，不可余药，宜<strong>抵当丸</strong>。
        </div>
        
        <div class="content-item" data-index="127">
           【127】太阳病，小便利者，以饮水多，必心下悸；小便少者，必苦里急也。
        </div>
        
        <div class="content-item" data-index="128">
			<h4>辨太阳病脉证并治下第七 128-178</h4>
           【128】问曰：病有结胸，有脏结，其状何如？答曰：按之痛，寸脉浮，关脉沉，名曰结胸也。
        </div>
        
        <div class="content-item" data-index="129">
           【129】何谓脏结？答曰：如结胸状，饮食如故，时时下利，寸脉浮，关脉小细沉紧，名曰脏结，舌上白胎滑者，难治。
        </div>
        
        <div class="content-item" data-index="130">
           【130】脏结无阳证，不往来寒热<small style="color: #666;">一云寒而不热</small>，其人反静，舌上胎滑者，不可攻也。
        </div>
        
        <div class="content-item" data-index="131">
           【131】病发于阳，而反下之，热入因作结胸；病发于阴，而反下之<small style="color: #666;">一作汗出</small>，因作痞也。所以成结胸者，以下之太早故也。结胸者，项亦强，如柔痉状，下之则和，宜<strong>大陷胸丸</strong>。
        </div>
        
        <div class="content-item" data-index="132">
           【132】结胸证，其脉浮大者，不可下，下之则死。
        </div>
        
        <div class="content-item" data-index="133">
           【133】结胸证悉具，烦躁者亦死。
        </div>
        
        <div class="content-item" data-index="134">
           【134】太阳病，脉浮而动数，浮则为风，数则为热，动则为痛<span class="boxed">，数则为虚</span>。头痛发热，微盗汗出，而反恶寒者，表未解也。医反下之，动数变迟，膈内拒痛<small style="color: #666;">一云头痛即眩，</small>胃中空虚，客气动膈，短气躁烦，心中懊憹，阳气内陷，心下因鞕，则为结胸，<strong>大陷胸汤</strong>主之。若不结胸，但头汗出，余处无汗，剂颈而还，小便不利，身必发黄。[<small>医宗金鉴</small>P343]
        </div>
        
        <div class="content-item" data-index="135">
           【135】伤寒六七日，结胸热实，脉沉而紧，心下痛，按之石鞕者，<strong>大陷胸汤</strong>主之。
        </div>
        
        <div class="content-item" data-index="136">
           【136】伤寒十余日，热结在里，复往来寒热者，与<strong>大柴胡汤</strong>；但结胸，无大热者，此为水结在胸胁也。但头微汗出者，<strong>大陷胸汤</strong>主之。
        </div>
        
        <div class="content-item" data-index="137">
           【137】太阳病，重发汗而复下之，不大便五六日，舌上燥而渴，日晡所小有潮热<small style="color: #666;">一云日晡所发，心胸大烦</small>。从心下至少腹鞕满，而痛不可近者，<strong>大陷胸汤</strong>主之。
        </div>
        
        <div class="content-item" data-index="138">
           【138】小结胸病，正在心下，按之则痛，脉浮滑者，<strong>小陷胸汤</strong>主之。
        </div>
        
        <div class="content-item" data-index="139">
           【139】太阳病，二三日，不能卧，但欲起，心下必结，脉微弱者，此本有寒分也。反下之，若利止，必作结胸；未止者，四日复下<span class="boxed">之</span>(<ins>利</ins>)，此作协热利也。[<small>医宗金鉴</small>P342]
        </div>
        
        <div class="content-item" data-index="140">
           【140】太阳病，下之，其脉<span class="boxed">促</span>(<ins>浮</ins>)<small style="color: #666;">一作纵</small>，不结胸者，此为欲解也；脉<span class="boxed">浮</span>(<ins>促</ins>)者，必结胸，脉<span class="boxed">紧</span>(<ins>细数</ins>)者，必咽痛；脉弦者，必两胁拘急；脉<span class="boxed">细数</span>(<ins>紧</ins>)者，头痛未止；脉沉紧者，必欲呕；脉沉滑者，协热利；脉<span class="boxed">浮</span>(<ins>数</ins>)滑者，必下血。[<small>医宗金鉴</small>P342]
        </div>
        
        <div class="content-item" data-index="141">
           【141】病在阳，应以汗解之，反以冷水潠之，若灌之，其热被劫，不得去，弥更益烦，肉上粟起，意欲饮水，反不渴者，服<strong>文蛤散</strong>；若不差者，与<strong>五苓散</strong>。寒实结胸，无热证者，与<strong>三物</strong><span class="boxed">小陷胸汤，</span><strong>白散</strong><span class="boxed">亦可服</span>(<strong>与小陷胸汤</strong>恐为误，《千金翼方》云"与<strong>三物小白散</strong>")。[<small>医宗金鉴</small>P343]
        </div>
        
        <div class="content-item" data-index="142">
           【142】太阳与少阳并病，头项强痛，或眩冒，时如结胸，心下痞鞕者，当刺大椎第一间、肺俞、肝俞，慎不可发汗；发汗则谵语脉弦，五日谵语不止，当刺期门。
        </div>
        
        <div class="content-item" data-index="143">
           【143】妇人中风，发热恶寒，经水适来，得之七八日，热除而脉迟身凉，胸胁下满，如结胸状，谵语者，此为热入血室也。当刺期门，随其实而取之。
        </div>
        
        <div class="content-item" data-index="144">
           【144】妇人中风，七八日续得寒热，发作有时，经水适断者，此为热入血室。其血必结，故使如疟状，发作有时，<strong>小柴胡汤</strong>主之。
        </div>
        
        <div class="content-item" data-index="145">
           【145】妇人伤寒，发热，经水适来，昼日明了，暮则谵语，如见鬼状者，此为热入血室。无犯胃气及上二焦，必自愈。
        </div>
        
        <div class="content-item" data-index="146">
           【146】伤寒六七日，发热，微恶寒，支节烦疼，微呕，心下支结，外证未去者，<strong>柴胡桂枝汤</strong>主之。
        </div>
        
        <div class="content-item" data-index="147">
           【147】伤寒五六日，已发汗而复下之，胸胁满微结，小便不利，渴而不呕，但头汗出，往来寒热心烦者，此为未解也，<strong>柴胡桂枝干姜汤</strong>主之。
        </div>
        
        <div class="content-item" data-index="148">
           【148】伤寒五六日，头汗出，微恶寒，手足冷，心下满，口不欲食，大便鞕yìng，脉<ins>沉</ins>细者，此为阳微结，必有表复有里也。脉沉，亦在里也。汗出，为阳微。假令纯阴结，不得复有外证，悉入在里，此为半在里半在外也。脉虽沉<span class="boxed">紧</span>(<ins>细</ins>)，不得为少阴病。所以然者，阴不得有汗，今头汗出，故知非少阴也。可与<strong>小柴胡汤</strong>。设不了了者，得屎而解。[<small>医宗金鉴</small>P348]
        </div>
        
        <div class="content-item" data-index="149">
           【149】伤寒五六日，呕而发热者，<strong>柴胡汤</strong>证具。而以他药下之，柴胡证仍在者，复与<strong>柴胡汤</strong>。此虽已下之，不为逆，必蒸蒸而振，却发热汗出而解。若心下满而鞕痛者，此为结胸也，<strong>大陷胸汤</strong>主之；但满而不痛者，此为痞，柴胡不中与之，宜<strong>半夏泻心汤</strong>。
        </div>
        
        <div class="content-item" data-index="150">
           【150】太阳少阳并病，而反下之，成结胸，心下鞕，下利不止，水浆不下，其人心烦。
        </div>
        
        <div class="content-item" data-index="151">
           【151】脉浮而紧，而复下之，紧反入里，则作痞。按之自濡，但气痞耳。
        </div>
        
        <div class="content-item" data-index="152">
           【152】太阳中风，<span class="boxed">下</span>(<ins>不</ins>)利呕逆，表解者，乃可攻之。其人漐漐汗出，发<span class="boxed">作</span>(<ins>热</ins>)有时，头痛，心下痞鞕满，引胁下痛，干呕短气，汗出不恶寒者，此表解里未和也。十枣汤主之。[<small>医宗金鉴</small>P342]
        </div>
        
        <div class="content-item" data-index="153">
           【153】太阳病，医发汗，遂发热恶寒，因复下之，心下痞，表里俱虚，阴阳气并竭，无阳则阴独，复加烧针，因胸烦，面色青黄，肤瞤者，难治。今色微黄，手足温者，易愈。
        </div>
        
        <div class="content-item" data-index="154">
           【154】心下痞，按之<ins>不</ins>濡，其脉关上浮者，<strong>大黄黄连泻心汤</strong>主之。[<small>医宗金鉴</small>P345]
        </div>
        
        <div class="content-item" data-index="155">
           【155】心下痞，而复恶寒汗出者，<strong>附子泻心汤</strong>主之。
        </div>
        
        <div class="content-item" data-index="156">
           【156】本以下之，故心下痞，与泻心汤；痞不解，其人渴而口燥烦，小便不利者，<strong>五苓散</strong>主之。(一方云，忍之一日乃愈。)
        </div>
        
        <div class="content-item" data-index="157">
           【157】伤寒，汗出解之后，胃中不和，心下痞鞕，干噫食臭，胁下有水气，腹中雷鸣下利者，<strong>生姜泻心汤</strong>主之。
        </div>
        
        <div class="content-item" data-index="158">
           【158】伤寒中风，医反下之，其人下利日数十行，谷不化，腹中雷鸣，心下痞鞕而满，干呕，心烦不得安。医见心下痞，谓病不尽，复下之，其痞益甚。此非结热，但以胃中虚，客气上逆，故使鞕也。<strong>甘草泻心汤</strong>主之。
        </div>
        
        <div class="content-item" data-index="159">
           【159】伤寒服汤药，下利不止，心下痞鞕。服<strong>泻心汤</strong>已，复以他药下之，利不止。医以理中与之，利益甚。理中者，理中焦，此利在下焦，<strong>赤石脂禹余粮汤</strong>主之。复不止者，当利其小便。
        </div>
        
        <div class="content-item" data-index="160">
           【160】伤寒吐下后，发汗，虚烦，脉甚微，<span class="boxed">八九日心下痞鞕，胁下痛，气上冲咽喉，</span>眩冒，经脉动愓者，久而成痿。[<small>医宗金鉴</small>P351]
        </div>
        
        <div class="content-item" data-index="161">
           【161】伤寒发汗，若吐若下，解后，心下痞鞕，噫气不除者，<strong>旋覆代赭汤</strong>主之。
        </div>
        
        <div class="content-item" data-index="162">
           【162】下后不可更行<strong>桂枝汤</strong>；若汗出而喘，无大热者，可与<strong>麻黄杏子甘草石膏汤</strong>。
        </div>
        
        <div class="content-item" data-index="163">
           【163】太阳病，外证未除，而数下之，遂协热而利，利下不止，心下痞鞕，表里不解者，桂<strong>枝人参汤</strong>主之。
        </div>
        
        <div class="content-item" data-index="164">
           【164】伤寒大下后，复发汗，心下痞，恶寒者，表未解也，不可攻痞，当先解表，表解乃可攻痞。解表宜<strong>桂枝汤</strong>，攻痞宜<strong>大黄黄连泻心汤</strong>。
        </div>
        
        <div class="content-item" data-index="165">
           【165】伤寒发热，汗出不解，心中痞鞕，呕吐而<span class="boxed">下</span>(<ins>不</ins>)利者，<strong>大柴胡汤</strong>主之。[<small>医宗金鉴</small>P348]
        </div>
        
        <div class="content-item" data-index="166">
           【166】病如桂枝证，头不痛，项不强，寸脉微浮，胸中痞鞕，气上冲喉咽，不得息者，此为胸有寒也。当吐之。宜<strong>瓜蒂散</strong>。
        </div>
        
        <div class="content-item" data-index="167">
           【167】病胁下素有痞，连在脐傍，痛引少腹，入阴筋者，此名脏结，死。
        </div>
        
        <div class="content-item" data-index="168">
           【168】伤寒<ins>若汗、</ins>若吐、若下后，七八日不解，热结在里，表里俱热，时<span class="boxed">时</span>(<ins>汗</ins>)恶风，大渴，舌上干燥而烦，欲饮水数升者，<strong>白虎加人参汤</strong>主之。[<small>医宗金鉴</small>P343]
        </div>
        
        <div class="content-item" data-index="169">
           【169】伤寒无大热，口燥渴，心烦，背微恶寒者，<strong>白虎加人参汤</strong>主之。
        </div>
        
        <div class="content-item" data-index="170">
           【170】伤寒脉浮，发热无汗，其表不解，不可与<strong>白虎汤</strong>，渴欲饮水，无表证者，<strong>白虎加人参汤</strong>主之。
        </div>
        
        <div class="content-item" data-index="171">
           【171】太阳少阳并病，心下鞕，颈项强而眩者，当刺大椎、肺俞、肝俞。慎勿下之。
        </div>
        
        <div class="content-item" data-index="172">
           【172】太阳与少阳合病，自下利者，与<strong>黄芩汤</strong>；若呕者，<strong>黄芩加半夏生姜汤</strong>主之。
        </div>
        
        <div class="content-item" data-index="173">
           【173】伤寒，胸中有热，胃中有邪气，腹中痛，欲呕吐者，<strong>黄连汤</strong>主之。
        </div>
        
        <div class="content-item" data-index="174">
           【174】伤寒八九日，风湿相抟，身体疼烦，不能自转侧，不呕，不渴，脉浮虚而涩者，<strong>桂枝附子汤</strong>主之，若其人大便鞕<small style="color: #666;">一云脐下心下鞕</small>，小便自利者，<strong>去桂加白术汤</strong>主之。
        </div>
        
        <div class="content-item" data-index="175">
           【175】风湿相抟，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，<strong>甘草附子汤</strong>主之。
        </div>
        
        <div class="content-item" data-index="176">
           【176】伤寒脉浮滑，此以表有热，里有<span class="boxed">寒</span>(<ins>热</ins>)，<strong>白虎汤</strong>主之。[<small>医宗金鉴</small>P346]
        </div>
        
        <div class="content-item" data-index="177">
           【177】伤寒脉结代，心动悸，炙<strong>甘草汤</strong>主之。
        </div>
        
        <div class="content-item" data-index="178">
           【178】脉按之来缓，时一止复来者，名曰结。又脉来动而中止，更来小数，中有还者反动，名曰结，阴也。脉来动而中止，不能自还，因而复动者，名曰代，阴也。得此脉者，必难治。
        </div>
        
        <div class="content-item" data-index="179">
			<h4>辨阳明病脉证并治第八 179-262</h4>
           【179】问曰：病有太阳阳明，有正阳阳明，有少阳阳明，何谓也？答曰：太阳阳明者，脾约<small style="color: #666;">一云络</small>是也，正阳阳明者，胃家实是也；少阳阳明者，发汗利小便已，胃中燥烦实，大便难是也。
        </div>
        
        <div class="content-item" data-index="180">
           【180】阳明之为病，胃家实<small style="color: #666;">一作寒</small>是也。
        </div>
        
        <div class="content-item" data-index="181">
           【181】问曰：何缘得阳明病？答曰：太阳病，若发汗，若下，若利小便，此亡津液，胃中干燥，因转属阳明，不更衣，内实，大便难者，此名阳明也。
        </div>
        
        <div class="content-item" data-index="182">
           【182】问曰：阳明病外证云何？答曰：身热，汗自出，不恶寒，反恶热也。
        </div>
        
        <div class="content-item" data-index="183">
           【183】问曰：病有得之一日，不发热而恶寒者，何也？答曰：虽得之一日，恶寒将自罢，即自汗出而恶热也。
        </div>
        
        <div class="content-item" data-index="184">
           【184】问曰：恶寒何故自罢？答曰：阳明居中，主土也，万物所归，无所复传，始虽恶寒，二日自止，此为阳明病也。
        </div>
        
        <div class="content-item" data-index="185">
           【185】本太阳，初得病时，发其汗，汗先出不彻，因转属阳明也。伤寒发热，无汗，呕不能食，而反汗出濈濈然者，是转属阳明也。
        </div>
        
        <div class="content-item" data-index="186">
           【186】伤寒三日，阳明脉大。
        </div>
        
        <div class="content-item" data-index="187">
           【187】伤寒，脉浮而缓，手足自温者，是为系在太阴。太阴者，身当发黄，若小便自利者，不能发黄。至七八日，大便鞕者，为阳明病也。
        </div>
        
        <div class="content-item" data-index="188">
           【188】伤寒转系阳明者，其人濈然微汗出也。
        </div>
        
        <div class="content-item" data-index="189">
           【189】阳明中风，口苦咽干，腹满微喘，发热恶寒，脉浮而紧。若下之，则腹满小便难也。
        </div>
        
        <div class="content-item" data-index="190">
           【190】阳明病，若能食，名中风，不能食，名中寒。
        </div>
        
        <div class="content-item" data-index="191">
           【191】阳明病，若中寒者，不能食，小便不利，手足濈然汗出，此欲作固瘕，必大便初鞕后溏。所以然者，以胃中冷，水谷不别故也。
        </div>
        
        <div class="content-item" data-index="192">
           【192】阳明病，初欲食，小便反不利，大便自调，其人骨节疼，翕翕如有热状，奄然发狂，濈然汗出而解者，此水不胜谷气，与汗共并，脉紧则愈。
        </div>
        
        <div class="content-item" data-index="193">
           【193】阳明病，欲解时，从申至戌上。
        </div>
        
        <div class="content-item" data-index="194">
           【194】阳明病，不能食，攻其热必哕。所以然者，胃中虚冷故也；以其人本虚，攻其热必哕。
        </div>
        
        <div class="content-item" data-index="195">
           【195】阳明病，脉迟，食难用饱，饱则微烦，头眩，必小便难，此欲作谷瘅。虽下之，腹满如故，所以然者，脉迟故也。
        </div>
        
        <div class="content-item" data-index="196">
           【196】阳明病，法多汗，反无汗，其身如虫行皮中状者，此以久虚故也。
        </div>
        
        <div class="content-item" data-index="197">
           【197】阳明病，反无汗，而小便利，二三日呕而咳，手足厥者，必苦头痛。若不咳不呕，手足不厥者，头不痛<small style="color: #666;">一云冬阳明</small>。
        </div>
        
        <div class="content-item" data-index="198">
           【198】阳明病，但头眩，不恶寒，故能食而咳，其人咽必痛，若不咳者，咽不痛<small style="color: #666;">一云冬阳明</small>。
        </div>
        
        <div class="content-item" data-index="199">
           【199】阳明病，无汗，小便不利，心中懊憹者，身必发黄。
        </div>
        
        <div class="content-item" data-index="200">
           【200】阳明病，被火，额上微汗出，而小便不利者，必发黄。
        </div>
        
        <div class="content-item" data-index="201">
           【201】阳明病，脉浮而紧者，必潮热，发作有时，但浮者，必<span class="boxed">盗</span>(<ins>自</ins>)汗出。[<small>医宗金鉴</small>P345]
        </div>
        
        <div class="content-item" data-index="202">
           【202】阳明病，口燥，但欲漱水，不欲咽者，此必衄。
        </div>
        
        <div class="content-item" data-index="203">
           【203】阳明病，本自汗出，医更重发汗，病已差，尚微烦不了了者，此必大便鞕故也。以亡津液，胃中干燥，故令大便鞕。当问其小便日几行，若本小便日三四行("小便"为衍文, 《玉函》与唐本无)，今日再行，故知大便不久出，今为小便数少，以津液当还入胃中，故知不久必大便也。
        </div>
        
        <div class="content-item" data-index="204">
           【204】伤寒呕多，虽有阳明证，不可攻之。
        </div>
        
        <div class="content-item" data-index="205">
           【205】阳明病，心下鞕满者，不可攻之，攻之，利遂不止者死，利止者愈。
        </div>
        
        <div class="content-item" data-index="206">
           【206】阳明病，面合色赤，不可攻之。必发热，色黄者，小便不利也。
        </div>
        
        <div class="content-item" data-index="207">
           【207】阳明病，不吐不下，心烦者，可与<strong>调胃承气汤</strong>。
        </div>
        
        <div class="content-item" data-index="208">
           【208】阳明病，脉迟，虽汗出，不恶寒者，其身必重，短气，腹满而喘；有潮热者，此外欲解，可攻里也。手足濈然汗出者，此大便已鞕也，<strong>大承气汤</strong>主之。若汗多，微发热恶寒者，外未解也，<strong>桂枝汤</strong>主之(一处为注：一法与<strong>桂枝汤</strong>)，其热不潮，未可与<strong>承气汤</strong>，若腹大满不通者，可与<strong>小承气汤</strong>，微和胃气，勿令至大泄下。
        </div>
        
        <div class="content-item" data-index="209">
           【209】阳明病，潮热，大便微鞕者，可与<strong>大承气汤</strong>，不鞕者，不可与之。若不大便六七日，恐有燥屎，欲知之法，少与<strong>小承气汤</strong>，汤入腹中，转矢气者，此有燥屎也，乃可攻之；若不转矢气者，此但初头鞕，后必溏，不可攻之，攻之必胀满不能食也。欲饮水者，与水则哕。其后发热者，必大便复鞕而少也，以<strong>小承气汤</strong>和之。不转矢气者，慎不可攻也。
        </div>
        
        <div class="content-item" data-index="210">
           【210】夫实则谵语，虚则郑声。郑声者，重语也。直视谵语，喘满者死，下利者亦死。
        </div>
        
        <div class="content-item" data-index="211">
           【211】发汗多，若重发汗者，亡其阳，谵语，脉短者死，脉自和者不死。
        </div>
        
        <div class="content-item" data-index="212">
           【212】伤寒，若吐若下后，不解，不大便五六日，上至十余日，日晡所发潮热，不恶寒，独语如见鬼状。若剧者，发则不识人，循衣摸床，愓而不安<small style="color: #666;">一云顺衣妄撮，怵愓不安</small>，微喘直视，脉<span class="boxed">弦</span>(<ins>滑</ins>)者生，涩者死，微者，但发热谵语者，<strong>大承气汤</strong>主之。若一服利，则止后服。[<small>医宗金鉴</small>P346]
        </div>
        
        <div class="content-item" data-index="213">
           【213】阳明病，其人多汗，以津液外出，胃中燥，大便必鞕，鞕则谵语，<strong>小承气汤</strong>主之。若一服谵语止者，更莫复服。
        </div>
        
        <div class="content-item" data-index="214">
           【214】阳明病，谵语，发潮热，脉滑而疾者，<strong>小承气汤</strong>主之。因与<strong>承气汤</strong>一升，腹中转气者，更服一升。若不转气者，勿更与之；明日又不大便，脉反微涩者，里虚也，为难治，不可更与<strong>承气汤</strong>也。
        </div>
        
        <div class="content-item" data-index="215">
           【215】阳明病，谵语，有潮热，反不能食者，胃中必有燥屎五六枚也，<ins>宜大承气汤下之。</ins>若能食者，但鞕耳，<span class="boxed">宜大承气汤下之。</span>[<small>医宗金鉴</small>P347]
        </div>
        
        <div class="content-item" data-index="216">
           【216】阳明病，下血谵语者，此为热入血室，但头汗出者，刺期门，随其实而泻之，濈然汗出则愈。
        </div>
        
        <div class="content-item" data-index="217">
           【217】汗出谵语者<small style="color: #666;">汗一作卧</small>，以有燥屎在胃中(钱超尘教授考证"胃中"恐为衍文)，此为风也。须下者，过经乃可下之。下之若早，语言必乱，以表虚里实故也。下之愈，宜<strong>大承气汤</strong>。<small style="color: #666;">一云<strong>大柴胡汤</strong></small>
        </div>
        
        <div class="content-item" data-index="218">
           【218】伤寒四五日，脉沉而喘满，沉为在里。而反发其汗，津液越出，大便为难。表虚里实，久则谵语。
        </div>
        
        <div class="content-item" data-index="219">
           【219】三阳合病，腹满身重，难以转侧，口不仁，面垢<small style="color: #666;">又作枯，一云向经</small>，谵语遗尿。发汗则谵语，下之则额上生汗，手足逆冷。若自汗出者，<strong>白虎汤</strong>主之。
        </div>
        
        <div class="content-item" data-index="220">
           【220】二阳并病，太阳证罢，但发潮热，手足漐漐汗出，大便难而谵语者，下之则愈，<strong>宜大承气汤</strong>。
        </div>
        
        <div class="content-item" data-index="221">
           【221】阳明病，脉浮而紧，咽燥口苦，腹满而喘，发热汗出，不恶寒，反恶热，身重。若发汗则躁，心愦愦反谵语，若加温针，必怵愓烦躁不得眠，若下之，则胃中空虚，客气动膈，心中懊憹。舌上胎者。<strong>栀子豉汤</strong>主之。
        </div>
        
        <div class="content-item" data-index="222">
           【222】若渴欲饮水，口干舌燥者，<strong>白虎加人参汤</strong>主之。
        </div>
        
        <div class="content-item" data-index="223">
           【223】若脉浮发热，渴欲饮水，小便不利者，<strong>猪苓汤</strong>主之。
        </div>
        
        <div class="content-item" data-index="224">
           【224】阳明病，汗出多而渴者，不可与<strong>猪苓汤</strong>。以汗多胃中燥，<strong>猪苓汤</strong>复利其小便故也。
        </div>
        
        <div class="content-item" data-index="225">
           【225】脉浮而迟，表热里寒，下利清谷者，<strong>四逆汤</strong>主之。
        </div>
        
        <div class="content-item" data-index="226">
           【226】若胃中虚冷，不能食者，饮水则哕。
        </div>
        
        <div class="content-item" data-index="227">
           【227】脉浮发热，口干鼻燥，能食者则衄。
        </div>
        
        <div class="content-item" data-index="228">
           【228】阳明病，下之，其外有热，手足温，不结胸，心中懊憹，饥不能食，但头汗出者，<strong>栀子豉汤</strong>主之。
        </div>
        
        <div class="content-item" data-index="229">
           【229】阳明病，发潮热，大便溏，小便自可，胸胁满不去者，与<strong>小柴胡汤</strong>。
        </div>
        
        <div class="content-item" data-index="230">
           【230】阳明病，胁下鞕满，不大便而呕，舌上白胎者，可与<strong>小柴胡汤</strong>。上焦得通，津液得下，胃气因和，身濈然汗出而解。
        </div>
        
        <div class="content-item" data-index="231">
           【231】阳明中风，脉弦浮大而短气，腹都满，胁下及心痛，久按之气不通，鼻干，不得汗，嗜卧，一身及目悉黄，小便难，有潮热，时时哕，耳前后肿。刺之小差，外不解。病过十日，脉续<span class="boxed">浮</span>(<ins>弦</ins>)者，与<strong>小柴胡汤</strong>。[<small>医宗金鉴</small>P347]
        </div>
        
        <div class="content-item" data-index="232">
           【232】脉但浮，无余证者，与<strong>麻黄汤</strong>；若不尿，腹满加哕者，不治。
        </div>
        
        <div class="content-item" data-index="233">
           【233】阳明病，自汗出，若发汗，小便自利者，此为津液内竭，虽鞕不可攻下之，当须自欲大便，宜蜜煎导而通之。若土瓜根及大猪胆汁，皆可为导。
        </div>
        
        <div class="content-item" data-index="234">
           【234】阳明病，脉迟，汗出多，<ins>发热，</ins>微恶寒者，表未解也，可发汗，宜<strong>桂枝汤</strong>。[<small>医宗金鉴</small>P346]
        </div>
        
        <div class="content-item" data-index="235">
           【235】阳明病，脉浮，无汗而喘者，发汗则愈，宜<strong>麻黄汤</strong>。
        </div>
        
        <div class="content-item" data-index="236">
			<h4>辨厥阴病脉证并治第十二 326-381</h4>
           【236】阳明病，发热汗出者，此为热越，不能发黄也；但头汗出，身无汗，剂颈而还，小便不利，渴引水浆者，此为瘀热在里，身必发黄，<strong>茵陈蒿汤</strong>主之。
        </div>
        
        <div class="content-item" data-index="237">
           【237】阳明证，其人喜忘者，必有蓄血。所以然者，本有久瘀血，故令喜忘。屎虽鞕，大便反易，其色必黑者，宜<strong>抵当汤</strong>下之。
        </div>
        
        <div class="content-item" data-index="238">
           【238】阳明病，下之，心中懊憹而烦，胃中有燥屎者(钱超尘教授考证"胃中"恐为衍文)，可攻。腹微满，初头鞕，后必溏，不可攻之。若有燥屎者，宜<strong>大承气汤</strong>。
        </div>
        
        <div class="content-item" data-index="239">
           【239】病人不大便五六日，绕脐痛，烦躁，发作有时者，此有燥屎，故使不大便也。
        </div>
        
        <div class="content-item" data-index="240">
           【240】病人烦热，汗出则解，又如疟状，日晡所发热者，属阳明也。脉实者，宜下之；脉浮虚者，宜发汗。下之与<strong>大承气汤</strong>，发汗宜<strong>桂枝汤</strong>。
        </div>
        
        <div class="content-item" data-index="241">
           【241】大下后，六七日不大便，烦不解，腹满痛者，此有燥屎也。所以然者，本有宿食故也。宜<strong>大承气汤</strong>。
        </div>
        
        <div class="content-item" data-index="242">
           【242】病人小便不利，大便乍难乍易，时有微热，喘冒<small style="color: #666;">一作怫郁</small>不能卧者，有燥屎也。宜大<strong>承气汤</strong>。
        </div>
        
        <div class="content-item" data-index="243">
           【243】食谷欲呕，属阳明也，<strong>吴茱萸汤</strong>主之。得汤反剧者，属上焦也。
        </div>
        
        <div class="content-item" data-index="244">
           【244】太阳病，寸缓、关浮、尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必鞕，不更衣十日，无所苦也。渴欲饮水，少少与之，<span class="boxed">但以法救之；</span><ins>(若小便不利，)</ins>渴者，宜<strong>五苓散</strong>。[<small>医宗金鉴</small>P346]
        </div>
        
        <div class="content-item" data-index="245">
           【245】脉阳微而汗出少者，为自和<small style="color: #666;">一作如</small>也，汗出多者，为太过。阳脉实，因发其汗，出多者亦为太过。太过者，为阳绝于里，亡津液，大便因鞕也。
        </div>
        
        <div class="content-item" data-index="246">
           【246】脉浮而芤，浮为阳，芤为阴。浮芤相抟，胃气生热，其阳则绝。
        </div>
        
        <div class="content-item" data-index="247">
           【247】趺阳脉浮而涩，浮则胃气强，涩则小便数。浮涩相抟，大便则鞕，其脾为约。<strong>麻子仁丸</strong>主之。
        </div>
        
        <div class="content-item" data-index="248">
           【248】太阳病三日，发汗不解，蒸蒸发热者，属胃也。<strong>调胃承气汤</strong>主之。
        </div>
        
        <div class="content-item" data-index="249">
           【249】伤寒吐后，腹胀满者，与<strong>调胃承气汤</strong>。
        </div>
        
        <div class="content-item" data-index="250">
           【250】太阳病，若吐、若下、若发汗后，微烦，小便数，大便因鞕者，与<strong>小承气汤</strong>和之，愈。
        </div>
        
        <div class="content-item" data-index="251">
           【251】得病二三日，脉弱，无太阳柴胡证，烦躁，心下鞕，至四五日，虽能食，以<strong>小承气汤</strong>，少少与，微和之，令小安，至六日，与<strong>承气汤</strong>一升。若不大便六七日，小便少者，虽不受食<small style="color: #666;">一云不大便</small>，但初头鞕，后必溏，未定成鞕，攻之必溏。须小便利，屎定鞕，乃可攻之。<strong>宜大承气汤</strong>。
        </div>
        
        <div class="content-item" data-index="252">
           【252】伤寒六七日，目中不了了，睛不和，无表里证，大便难，身微热者，此为实也。急下之，<strong>宜大承气汤</strong>。
        </div>
        
        <div class="content-item" data-index="253">
           【253】阳明病，发热汗多者，急下之，<strong>宜大承气汤</strong<small style="color: #666;">一云汤<strong>大柴胡汤</strong></small>
        </div>
        
        <div class="content-item" data-index="254">
           【254】发汗不解，腹满痛者，急下之，<strong>宜大承气汤</strong>。
        </div>
        
        <div class="content-item" data-index="255">
           【255】腹满不减，减不足言，当下之，宜<strong>大承气汤</strong>。
        </div>
        
        <div class="content-item" data-index="256">
           【256】阳明少阳合病，必下利。其脉不负者，为顺也。负者，失也，互相克贼，名为负也。脉滑而数者，有宿食也，当下之，<strong>宜大承气汤</strong>。
        </div>
        
        <div class="content-item" data-index="257">
           【257】病人无表里证，发热七八日，虽脉浮数者，可下之。假令已下，脉数不解，合热则消谷喜饥，至六七日不大便者，有瘀血，<strong>宜抵当汤</strong>。
        </div>
        
        <div class="content-item" data-index="258">
           【258】若脉数不解，而下不止，必协热便脓血也。
        </div>
        
        <div class="content-item" data-index="259">
           【259】伤寒发汗已，身目为黄。所以然者，以寒湿在里不解故也<small style="color: #666;">湿一作温</small>。以为不可下也，于寒湿中求之。
        </div>
        
        <div class="content-item" data-index="260">
           【260】伤寒七八日，身黄如橘子色，小便不利，腹微满者，<strong>茵陈蒿汤</strong>主之。
        </div>
        
        <div class="content-item" data-index="261">
           【261】伤寒身黄发热，<strong>栀子檗皮汤</strong>主之。
        </div>
        
        <div class="content-item" data-index="262">
           【262】伤寒瘀热在里，身必黄，<strong>麻黄连轺赤小豆汤</strong>主之。
        </div>
        
        <div class="content-item" data-index="263">
			<h4>辨少阳病脉证并治第九 263-272</h4>
           【263】少阳之为病，口苦、咽干、目眩也。
        </div>
        
        <div class="content-item" data-index="264">
           【264】少阳中风，两耳无所闻，目赤，胸中满而烦者，不可吐下，吐下则悸而惊。
        </div>
        
        <div class="content-item" data-index="265">
           【265】伤寒，脉弦细，头痛发热者，属少阳。少阳不可发汗，发汗则谵语。此属胃，胃和则愈，胃不和，烦而悸<small style="color: #666;">一云躁</small>。
        </div>
        
        <div class="content-item" data-index="266">
           【266】本太阳病不解，转入少阳者，胁下鞕满，干呕不能食，往来寒热。尚未吐下，脉沉<span class="boxed">紧</span>(<ins>弦</ins>)者，与<strong>小柴胡汤</strong>。[<small>医宗金鉴</small>P351]
        </div>
        
        <div class="content-item" data-index="267">
           【267】若已吐下、发汗、温针，谵语，<strong>柴胡汤</strong>证罢，此为坏病。知犯何逆，以法治之。
        </div>
        
        <div class="content-item" data-index="268">
           【268】三阳合病，脉浮大<span class="boxed">上</span>(<ins>弦</ins>)关上，但欲眠睡，目合则汗。[<small>医宗金鉴</small>P350]
        </div>
        
        <div class="content-item" data-index="269">
           【269】伤寒六七日，无大热，其人躁烦者，此为阳去入阴故也。
        </div>
        
        <div class="content-item" data-index="270">
           【270】伤寒三日，三阳为尽，三阴当受邪，其人反能食而不呕，此为三阴不受邪也。
        </div>
        
        <div class="content-item" data-index="271">
           【271】伤寒三日，少阳脉小者，欲已也。
        </div>
        
        <div class="content-item" data-index="272">
           【272】少阳病，欲解时，从寅至辰上。
        </div>
        
        <div class="content-item" data-index="273">
			<h4>辨太阴病脉证并治第十 273-280</h4>
           【273】太阴之为病，腹满而吐，食不下，<span class="boxed">自利益甚，</span>时腹自痛。若下之，必胸下结鞕。(<ins>自利益甚。</ins>)[<small>医宗金鉴</small>P348]
        </div>
        
        <div class="content-item" data-index="274">
           【274】太阴中风，四肢烦疼，阳微阴涩而长者，为欲愈。
        </div>
        
        <div class="content-item" data-index="275">
           【275】太阴病，欲解时，从亥至丑上。
        </div>
        
        <div class="content-item" data-index="276">
           【276】太阴病，脉浮者，可发汗，宜<strong>桂枝汤</strong>。
        </div>
        
        <div class="content-item" data-index="277">
           【277】自利不渴者，属太阴，以其脏有寒故也。当温之，宜服<strong>四逆辈</strong>。
        </div>
        
        <div class="content-item" data-index="278">
           【278】伤寒，脉浮而缓，手足自温者，系在太阴。太阴当发身黄，若小便自利者，不能发黄。至七八日，虽暴烦，下利，日十余行，必自止，以脾家实，腐秽当去故也。
        </div>
        
        <div class="content-item" data-index="279">
           【279】本太阳病，医反下之，因尔腹满时痛者，属太阴也，<strong>桂枝加芍药汤</strong>主之，大实痛者，<strong>桂枝加大黄汤</strong>主之。
        </div>
        
        <div class="content-item" data-index="280">
           【280】太阴为病，脉弱，其人续自便利，设当行大黄、芍药者，宜减之。以其人胃气弱，易动故也。<small>下利者，先煎芍药三沸。</small>
        </div>
        
        <div class="content-item" data-index="281">
			<h4>辨少阴病脉证并治第十一 281-325</h4>
           【281】少阴之为病，脉微细，但欲寐也。
        </div>
        
        <div class="content-item" data-index="282">
           【282】少阴病，欲吐不吐，心烦，但欲寐，五六日自利而渴者，属少阴也，虚故引水自救；若小便色白者，少阴病形悉具，小便白者，以下焦虚有寒，不能制水，故令色白也。
        </div>
        
        <div class="content-item" data-index="283">
           【283】病人脉阴阳俱紧，反汗出者，亡阳也，此属少阴，法当咽痛，而复吐利。
        </div>
        
        <div class="content-item" data-index="284">
           【284】少阴病，咳而下利，谵语者，被火气劫故也；小便必难，以强责少阴汗也。
        </div>
        
        <div class="content-item" data-index="285">
           【285】少阴病，脉细沉数，病为在里，不可发汗。
        </div>
        
        <div class="content-item" data-index="286">
           【286】少阴病，脉微，不可发汗，亡阳故也，阳已虚，尺脉弱涩者，复不可下之。
        </div>
        
        <div class="content-item" data-index="287">
           【287】少阴病，脉紧，至七八日，自下利，脉暴微，手足反温，脉紧反去者，为欲解也，虽烦，下利，必自愈。
        </div>
        
        <div class="content-item" data-index="288">
           【288】少阴病，下利，若利自止，恶寒而踡卧，手足温者，可治。
        </div>
        
        <div class="content-item" data-index="289">
           【289】少阴病，恶寒而踡，时自烦，欲去衣被者，可治。
        </div>
        
        <div class="content-item" data-index="290">
           【290】少阴中风，脉阳微阴浮者，为欲愈。
        </div>
        
        <div class="content-item" data-index="291">
           【291】少阴病，欲解时，从子至寅上(《玉函》与唐本作"从子尽寅")。
        </div>
        
        <div class="content-item" data-index="292">
           【292】少阴病，吐利，手足不逆冷，反发热者，不死。脉不至者<small style="color: #666;">至一作足</small>，灸少阴七壮。
        </div>
        
        <div class="content-item" data-index="293">
           【293】少阴病，八九日，一身手足尽热者，以热在膀胱，必便血也。
        </div>
        
        <div class="content-item" data-index="294">
           【294】少阴病，但厥无汗，而强发之，必动其血。未知从何道出，或从口鼻，或从目出者，是名下厥上竭，为难治。
        </div>
        
        <div class="content-item" data-index="295">
           【295】少阴病，恶寒，身踡而利，手足逆冷者，不治。
        </div>
        
        <div class="content-item" data-index="296">
           【296】少阴病，吐，利，躁烦，四逆者，死。
        </div>
        
        <div class="content-item" data-index="297">
           【297】少阴病，下利止而头眩，时时自冒者，死。
        </div>
        
        <div class="content-item" data-index="298">
           【298】少阴病，四逆，恶寒而身踡，脉不至，不烦而躁者，死。<small style="color: #666;">一作吐利而躁逆者死</small>
        </div>
        
        <div class="content-item" data-index="299">
           【299】少阴病，六七日，息高者，死。
        </div>
        
        <div class="content-item" data-index="300">
           【300】少阴病，脉微细沉，但欲卧，汗出不烦，自欲吐。至五六日，自利，复烦躁，不得卧寐者，死。
        </div>
        
        <div class="content-item" data-index="301">
           【301】少阴病，始得之，反发热，脉沉者，<strong>麻黄细辛附子汤</strong>主之。
        </div>
        
        <div class="content-item" data-index="302">
           【302】少阴病，得之二三日，<strong>麻黄附子甘草汤</strong>，微发汗。以二三日无证，故微发汗也。
        </div>
        
        <div class="content-item" data-index="303">
           【303】少阴病，得之二三日以上，心中烦，不得卧，<strong>黄连阿胶汤</strong>主之。
        </div>
        
        <div class="content-item" data-index="304">
           【304】少阴病，得之一二日，口中和，其背恶寒者，当灸之，<strong>附子汤</strong>主之。
        </div>
        
        <div class="content-item" data-index="305">
           【305】少阴病，身体痛，手足寒，骨节痛，脉沉者，<strong>附子汤</strong>主之。
        </div>
        
        <div class="content-item" data-index="306">
           【306】少阴病，下利，便脓血者，<strong>桃花汤</strong>主之。
        </div>
        
        <div class="content-item" data-index="307">
           【307】少阴病，二三日至四五日，腹痛，小便不利，下利不止，便脓血者，<strong>桃花汤</strong>主之。
        </div>
        
        <div class="content-item" data-index="308">
           【308】少阴病，下利便脓血者，可刺。
        </div>
        
        <div class="content-item" data-index="309">
           【309】少阴病，吐利，手足逆冷，烦躁欲死者，<strong>吴茱萸汤</strong>主之。
        </div>
        
        <div class="content-item" data-index="310">
           【310】少阴病，下利，咽痛、胸满、心烦，<strong>猪肤汤</strong>主之。
        </div>
        
        <div class="content-item" data-index="311">
           【311】少阴病，二三日，咽痛者，可与<strong>甘草汤</strong>；不差，与<strong>桔梗汤</strong>。
        </div>
        
        <div class="content-item" data-index="312">
           【312】少阴病，咽中伤，生疮，不能语言，声不出者，<strong>苦酒汤</strong>主之。
        </div>
        
        <div class="content-item" data-index="313">
           【313】少阴病，咽中痛，<strong>半夏散及汤</strong>主之。
        </div>
        
        <div class="content-item" data-index="314">
           【314】少阴病，下利，<strong>白通汤</strong>主之。
        </div>
        
        <div class="content-item" data-index="315">
           【315】少阴病，下利，脉微者，与<strong>白通汤</strong>。利不止，厥逆无脉，干呕，烦者，<strong>白通加猪胆汁汤</strong>主之。服汤，脉暴出者，死，微续者，生。
        </div>
        
        <div class="content-item" data-index="316">
           【316】少阴病，二三日不已，至四五日，腹痛，小便不利，四肢沉重，疼痛，自下利者，此为有水气。其人或咳，或小便利，或下利，或呕者，<strong>真武汤</strong>主之。
        </div>
        
        <div class="content-item" data-index="317">
           【317】少阴病，下利清谷，里寒外热，手足厥逆，脉微欲绝，身反不恶寒，其人面色赤。或腹痛，或干呕，或咽痛，或利止脉不出者。<strong>通脉四逆汤</strong>主之。
        </div>
        
        <div class="content-item" data-index="318">
           【318】少阴病，四逆，其人或咳或悸，或小便不利，或腹中痛，或泄利下重者，<strong>四逆散</strong>主之。
        </div>
        
        <div class="content-item" data-index="319">
           【319】少阴病，下利六七日，咳而呕渴，心烦不得眠者，<strong>猪苓汤</strong>主之。
        </div>
        
        <div class="content-item" data-index="320">
           【320】少阴病，得之二三日，口燥，咽干者，急下之，宜<strong>大承气汤</strong>。
        </div>
        
        <div class="content-item" data-index="321">
           【321】少阴病，自利清水，色纯青，心下必痛，口干燥者，可下之，宜<strong>大承气汤</strong>。<small style="color: #666;">一云<strong>大柴胡汤</strong></small>
        </div>
        
        <div class="content-item" data-index="322">
           【322】少阴病，六七日，腹胀不大便者(腹胀：唐本作腹满)，急下之，宜<strong>大承气汤</strong>。
        </div>
        
        <div class="content-item" data-index="323">
           【323】少阴病，脉沉者，急温之，宜<strong>四逆汤</strong>。
        </div>
        
        <div class="content-item" data-index="324">
           【324】少阴病，饮食入口则吐，心中<span class="boxed">温温</span>(<ins>嗢嗢</ins>)欲吐，复不能吐，始得之，手足寒，脉弦迟者，此胸中实，不可下也，当吐之；若膈上有寒饮，干呕者，不可吐也。当温之，宜<strong>四逆汤</strong>。[<small>医宗金鉴</small>P349]
        </div>
        
        <div class="content-item" data-index="325">
           【325】少阴病，下利，脉微涩，呕而汗出，必数更衣，反少者，当温其上，灸之。(《脉经》云，灸厥阴，可五十壮。)
        </div>
        
        <div class="content-item" data-index="326">
           【326】厥阴之为病，消渴，气上撞心，心中疼热，饥而不欲食，食则吐蛔。下之，利不止。
        </div>
        
        <div class="content-item" data-index="327">
           【327】厥阴中风，脉微浮，为欲愈，不浮为未愈。
        </div>
        
        <div class="content-item" data-index="328">
           【328】厥阴病，欲解时，从丑至卯上。
        </div>
        
        <div class="content-item" data-index="329">
           【329】厥阴病，渴欲饮水者，少少与之愈。
        </div>
        
        <div class="content-item" data-index="330">
           【330】诸四逆厥者，不可下之，虚家亦然。
        </div>
        
        <div class="content-item" data-index="331">
           【331】伤寒，先厥，后发热而利者，必自止，见厥复利。
        </div>
        
        <div class="content-item" data-index="332">
           【332】伤寒，始发热六日，厥反九日而利。凡厥利者，当不能食，今反能食者，恐为除中<small style="color: #666;">一云消中</small>。食以索饼，<span class="boxed">不</span>(<ins>若</ins>)发热者，知胃气尚在，必愈，恐暴热来出而复去也。后日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应，故期之旦日夜半愈。后三日脉之，而脉数，其热不罢者，此为热气有余，必发痈脓也。[<small>医宗金鉴</small>P350]
        </div>
        
        <div class="content-item" data-index="333">
           【333】伤寒脉迟六七日，(<ins>厥而下利，</ins>)而反与<strong>黄芩汤</strong>彻其热。脉迟为寒，今与<strong>黄芩汤</strong>，复除其热，腹中应冷，当不能食，今反能食，此名除中。必死。[<small>医宗金鉴</small>P350]
        </div>
        
        <div class="content-item" data-index="334">
           【334】伤寒，先厥后发热，下利必自止，而反汗出，咽中痛者，其喉为痹。发热无汗，而利必自止，若不止，必便脓血，便脓血者，其喉不痹。
        </div>
        
        <div class="content-item" data-index="335">
           【335】伤寒，一二日至四五日，厥者，必发热。前厥者，后必热(宋本厥阴篇误作"前热者，后必厥"，辨不可发汗篇无误)，厥深者，热亦深，厥微者，热亦微。厥应下之，而反发汗者，必口伤烂赤。
        </div>
        
        <div class="content-item" data-index="336">
           【336】伤寒病，厥五日，热亦五日。设六日，当复厥，不厥者自愈。厥终不过五日，以热五日，故知自愈。
        </div>
        
        <div class="content-item" data-index="337">
           【337】凡厥者，阴阳气不相顺接，便为厥。厥者，手足逆冷者是也。
        </div>
        
        <div class="content-item" data-index="338">
           【338】伤寒，脉微而厥，至七八日肤冷，其人躁，无暂安时者，此为脏厥，非蛔厥也。蛔厥者，其人当吐蛔。今病者静，而复时烦者，<span class="boxed">此</span>(<ins>非</ins>)为脏寒。蛔上入其膈，故烦，须臾复止，得食而呕，又烦者，蛔闻食臭出。其人常自吐蛔。蛔厥者，<strong>乌梅丸</strong>主之。又主久利。[<small>医宗金鉴</small>P349]
        </div>
        
        <div class="content-item" data-index="339">
           【339】伤寒热少微厥，指头寒<small style="color: #666;">指一作稍</small>，嘿嘿不欲食，烦躁。数日小便利，色白者，此热除也，欲得食，其病为愈；若厥而呕，胸胁烦满者，其后必便血。
        </div>
        
        <div class="content-item" data-index="340">
           【340】病者手足厥冷，言我不结胸，小腹满，按之痛者，此冷结在膀胱关元也。
        </div>
        
        <div class="content-item" data-index="341">
           【341】伤寒发热四日，厥反三日，复热四日，厥少热多者，其病当愈；四日至七日，热不除者，必便脓血。
        </div>
        
        <div class="content-item" data-index="342">
           【342】伤寒厥四日，热反三日，复厥五日，其病为进。寒多热少，阳气退，故为进也。
        </div>
        
        <div class="content-item" data-index="343">
           【343】伤寒六七日，脉微，手足厥冷，烦躁，灸厥阴，厥不还者，死。
        </div>
        
        <div class="content-item" data-index="344">
           【344】伤寒发热，下利厥逆，躁不得卧者，死。
        </div>
        
        <div class="content-item" data-index="345">
           【345】伤寒发热，下利至甚，厥不止者，死。
        </div>
        
        <div class="content-item" data-index="346">
           【346】伤寒六七日，不利，便发热而利(《玉函》云：不便利, 发热而利)，其人汗出不止者，死，有阴无阳故也。
        </div>
        
        <div class="content-item" data-index="347">
           【347】伤寒五六日，不<span class="boxed">结胸</span>(<ins>大便</ins>)，腹濡，脉虚，复厥者，不可下。此亡血，下之，死。[<small>医宗金鉴</small>P349]
        </div>
        
        <div class="content-item" data-index="348">
           【348】发热而厥(唐本云：伤寒发热而厥)，七日下利者，为难治。
        </div>
        
        <div class="content-item" data-index="349">
           【349】伤寒脉促<small style="color: #666;">促一作纵</small>，手足厥逆，可灸之。
        </div>
        
        <div class="content-item" data-index="350">
           【350】伤寒脉滑而厥者，里有热，<strong>白虎汤</strong>主之。
        </div>
        
        <div class="content-item" data-index="351">
           【351】手足厥寒，脉细欲绝者，<strong>当归四逆汤</strong>主之。
        </div>
        
        <div class="content-item" data-index="352">
           【352】若其人内有久寒者，宜<strong>当归四逆加吴茱萸生姜汤</strong>。
        </div>
        
        <div class="content-item" data-index="353">
           【353】大汗出，热不去，内拘急，四肢疼，又下利厥逆而恶寒者，<strong>四逆汤</strong>主之。
        </div>
        
        <div class="content-item" data-index="354">
           【354】大汗，若大下利，而厥冷者，<strong>四逆汤</strong>主之。
        </div>
        
        <div class="content-item" data-index="355">
           【355】病人手足厥冷，脉乍紧者，邪结在胸中；心下满而烦，饥不能食者，病在胸中；当须吐之，宜<strong>瓜蒂散</strong>。
        </div>
        
        <div class="content-item" data-index="356">
           【356】伤寒厥而心下悸，(<ins>以饮水多，</ins>)宜先治水，当服<strong>茯苓甘草汤</strong>，却治其厥。不尔，水渍入胃，必作利也。[<small>医宗金鉴</small>P349]
        </div>
        
        <div class="content-item" data-index="357">
           【357】伤寒六七日，大下后，寸脉沉而迟，手足厥逆，下部脉不至，喉咽不利，唾脓血，泄利不止者，为难治。<strong>麻黄升麻汤</strong>主之。
        </div>
        
        <div class="content-item" data-index="358">
           【358】伤寒四五日，腹中痛，若转气下趣少腹者，此欲自利也。
        </div>
        
        <div class="content-item" data-index="359">
           【359】伤寒，本自寒<span class="boxed">下</span>(<ins>格</ins>)，医复吐下之，寒格，更逆吐下，若食入口即吐，<strong>干姜黄芩黄连人参汤</strong>主之。[<small>医宗金鉴</small>P349]
        </div>
        
        <div class="content-item" data-index="360">
           【360】下利，有微热而渴，脉弱者，今自愈。
        </div>
        
        <div class="content-item" data-index="361">
           【361】下利，脉数，有微热汗出，今自愈；设复紧<small style="color: #666;">一云设脉浮复紧</small>，为未解。
        </div>
        
        <div class="content-item" data-index="362">
           【362】下利，手足厥冷，无脉者，灸之不温，若脉不还，反微喘者，死；少阴负趺阳者，为顺也。
        </div>
        
        <div class="content-item" data-index="363">
           【363】下利，寸脉反浮数，尺中自涩者，必清脓血。
        </div>
        
        <div class="content-item" data-index="364">
           【364】下利清谷，不可攻表，汗出必胀满。
        </div>
        
        <div class="content-item" data-index="365">
           【365】下利，脉沉弦者，下重也；脉大者，为未止；脉微弱数者，为欲自止，虽发热，不死。
        </div>
        
        <div class="content-item" data-index="366">
           【366】下利，脉沉而迟，其人面少赤，身有微热，下利清谷者，必郁冒，汗出而解，病人必微厥。所以然者，其面戴阳，下虚故也。
        </div>
        
        <div class="content-item" data-index="367">
           【367】下利，脉数而渴者，今自愈。设不差，必清脓血，以有热故也。
        </div>
        
        <div class="content-item" data-index="368">
           【368】下利后，脉绝，手足厥冷，晬时脉还，手足温者，生；脉不还者，死。
        </div>
        
        <div class="content-item" data-index="369">
           【369】伤寒下利，日十余行，脉反实者，死。
        </div>
        
        <div class="content-item" data-index="370">
           【370】下利清谷，里寒外热，汗出而厥者，<strong>通脉四逆汤</strong>主之。
        </div>
        
        <div class="content-item" data-index="371">
           【371】热利，下重者，<strong>白头翁汤</strong>主之。
        </div>
        
        <div class="content-item" data-index="372">
           【372】下利腹胀满，身体疼痛者，先温其里，乃攻其表。温里宜<strong>四逆汤</strong>；攻表宜<strong>桂枝汤</strong>。
        </div>
        
        <div class="content-item" data-index="373">
           【373】下利欲饮水者，以有热故也，<strong>白头翁汤</strong>主之。
        </div>
        
        <div class="content-item" data-index="374">
           【374】下利谵语者，有燥屎也，宜<strong>小承气汤</strong>。
        </div>
        
        <div class="content-item" data-index="375">
           【375】下利后更烦，按之心下濡者，为虚烦也，宜<strong>栀子豉汤</strong>。
        </div>
        
        <div class="content-item" data-index="376">
           【376】呕家有痈脓者，不可治呕，脓尽自愈。
        </div>
        
        <div class="content-item" data-index="377">
           【377】呕而脉弱，小便复利，身有微热，见厥者，难治。<strong>四逆汤</strong>主之。
        </div>
        
        <div class="content-item" data-index="378">
           【378】干呕，吐涎沫，头痛者，<strong>吴茱萸汤</strong>主之。
        </div>
        
        <div class="content-item" data-index="379">
           【379】呕而发热者，<strong>小柴胡汤</strong>主之。
        </div>
        
        <div class="content-item" data-index="380">
           【380】伤寒，大吐大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。
        </div>
        
        <div class="content-item" data-index="381">
           【381】伤寒，哕而腹满，视其前后，知何部不利，利之即愈。
        </div>
        
        <div class="content-item" data-index="382">
			<h4>辨霍乱病脉证并治第十三 382-391</h4>
           【382】问曰，病有霍乱者，何？答曰：呕吐而利，此名霍乱。
        </div>
        
        <div class="content-item" data-index="383">
           【383】问曰：病发热，头痛，身疼，恶寒，吐利者，此属何病？答曰。此名霍乱。霍乱自吐下，又利止，复更发热也。
        </div>
        
        <div class="content-item" data-index="384">
           【384】伤寒，其脉微涩者，本是霍乱，今是伤寒，却四五日至阴经，上转入阴，必利，本呕下利者，不可治也。欲似大便，而反失气，仍不利者，此属阳明也，便必鞕，十三日愈。所以然者，经尽故也。下利后，当便鞕，鞕则能食者愈。今反不能食，到后经中，颇能食，复过一经能食，过之一日当愈，不愈者，不属阳明也。
        </div>
        
        <div class="content-item" data-index="385">
           【385】恶寒，脉微<small style="color: #666;">一作缓</small>而复利，利止，亡阳也，<strong>四逆加人参汤</strong>主之。[<small>医宗金鉴</small>P352]
        </div>
        
        <div class="content-item" data-index="386">
           【386】霍乱，头痛发热，身疼痛，热多欲饮水者，<strong>五苓散</strong>主之，寒多不用水者，<strong>理中丸</strong>主之。
        </div>
        
        <div class="content-item" data-index="387">
           【387】吐利止，而身痛不休者，当消息和解其外，宜<strong>桂枝汤</strong>小和之。
        </div>
        
        <div class="content-item" data-index="388">
           【388】吐利汗出，发热恶寒，四肢拘急，手足厥冷者，<strong>四逆汤</strong>主之。
        </div>
        
        <div class="content-item" data-index="389">
           【389】既吐且利，小便复利，而大汗出，下利清谷，内寒外热，脉微欲绝者，<strong>四逆汤</strong>主之。
        </div>
        
        <div class="content-item" data-index="390">
           【390】吐已下断，汗出而厥，四肢拘急不解，脉微欲绝者，<strong>通脉四逆加猪胆汤</strong>主之。
        </div>
        
        <div class="content-item" data-index="391">
           【391】吐利发汗，脉平小烦者，以新虚，不胜谷气故也。
        </div>
        
        <div class="content-item" data-index="392">
			<h4>辨阳明易差后劳复病脉证并治第十四 392-398</h4>
           【392】伤寒阴易之为病<small style="color: #666;">阴易一作阴阳易</small>，其人身体重，少气，少腹里急，或引阴中拘挛，热上冲胸，头重不欲举，眼中生花<small style="color: #666;">一作眵</small>，膝胫拘急者，<strong>烧裈散</strong>主之。
        </div>
        
        <div class="content-item" data-index="393">
           【393】大病差后，劳复者，<strong>枳实栀子豉汤</strong>主之。
        </div>
        
        <div class="content-item" data-index="394">
           【394】伤寒差以后，更发热，<strong>小柴胡汤</strong>主之。脉浮者，以汗解之；脉沉实者<small style="color: #666;">一作紧</small>，以下解之。
        </div>
        
        <div class="content-item" data-index="395">
           【395】大病差后，从腰以下有水气者，<strong>牡蛎泽泻散</strong>主之。
        </div>
        
        <div class="content-item" data-index="396">
           【396】大病差后，喜唾，久不了了，胸上有寒(胸：《注解伤寒》作胃，并注"胃中虚寒, 不内津液, 故喜唾")，当以丸药温之，宜<strong>理中丸</strong>。
        </div>
        
        <div class="content-item" data-index="397">
           【397】伤寒解后，虚羸少气，气逆欲吐，<strong>竹叶石膏汤</strong>主之。
        </div>
        
        <div class="content-item" data-index="398">
           【398】病人脉已解，而日暮微烦，以病新差，人强与谷，脾胃气尚弱，不能消谷，故令微烦。损谷则愈。
        </div>
    </div>
	
	<!-- 引入 load-mulu.js -->
    <script src="load-mulu.js"></script>
    <script src="app-main.js"></script>
</body>
</html>