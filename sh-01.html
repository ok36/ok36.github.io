<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1.0, maximum-scale=1.0, user-scalable=no">
    <link rel="stylesheet" href="https://cdnjs.cloudflare.com/ajax/libs/font-awesome/5.15.3/css/all.min.css">
    <link rel="stylesheet" href="style.css">
    <title>伤寒论1 辨脉法第一</title>
</head>
<body class="theme-default font-medium">
    <div id="mulu-overlay" class="mulu-overlay"></div>
        
    <!-- 目录菜单 -->
    <div id="mulu-menu" class="mulu-menu">
        <div class="mulu-header">
            <h3><i class="fas fa-book"></i> 伤寒论目录</h3>
            <button class="mulu-close-btn"><i class="fas fa-times"></i></button>
        </div>
        <div class="mulu-content">
            <ul>
                <li><a href="index.html"><i class="fas fa-home"></i> 首页</a></li>
            	<li><a href="sh-01.html"><i class="fas fa-file-alt"></i> 辨脉法第一</a></li>
                <li><a href="sh-02.html"><i class="fas fa-file-alt"></i> 平脉法第二</a></li>
                <li><a href="sh-03.html"><i class="fas fa-file-alt"></i> 伤寒例第三</a></li>
                <li><a href="sh-04.html"><i class="fas fa-file-alt"></i> 辨痉湿暍脉证第四</a></li>
                <li><a href="sh-05.html"><i class="fas fa-file-alt"></i> 辨太阳病脉证并治上第五</a></li>
                <li><a href="sh-05.html?page=4"><i class="fas fa-file-alt"></i> 辨太阳病脉证并治中第六</a></li>
                <li><a href="sh-05.html?page=13"><i class="fas fa-file-alt"></i> 辨太阳病脉证并治下第七</a></li>
                <li><a href="sh-05.html?page=18"><i class="fas fa-file-alt"></i> 辨阳明病脉证并治第八</a></li>
                <li><a href="sh-05.html?page=27"><i class="fas fa-file-alt"></i> 辨少阳病脉证并治第九</a></li>
                <li><a href="sh-05.html?page=28"><i class="fas fa-file-alt"></i> 辨太阴病脉证并治第十</a></li>
            	<li><a href="sh-05.html?page=29"><i class="fas fa-file-alt"></i> 辨少阴病脉证并治第十一</a></li>
            	<li><a href="sh-05.html?page=33"><i class="fas fa-file-alt"></i> 辨厥阴病脉证并治第十二</a></li>
            	<li><a href="sh-05.html?page=39"><i class="fas fa-file-alt"></i> 辨霍乱病脉证并治第十三</a></li>
            	<li><a href="sh-05.html?page=30"><i class="fas fa-file-alt"></i> 辨阳明易差后劳复病脉证并治第十四</a></li>
                <li><a href="about.html" class="user-link"><i class="fas fa-user"></i>校勘整理说明</a></li>
                <li><a href="zanzhu.html" class="user-link"><i class="fas fa-user-edit"></i>赞助我们</a></li>
                <li><a href="#" class="user-link"><i class="fas fa-user-edit"></i></a></li>
            </ul>
        </div>
    </div>
	
	<h1 class="page-title">
			<button id="mulu-btn" class="mulu-btn"><i class="fas fa-list"></i></button>
			伤寒论1 辨脉法第一
	</h1>
    <!-- 内容区域 -->
    <div id="content">
        <div class="content-item"  data-index="1-1">
           问曰：脉有阴阳，何谓也？
           答曰：凡脉大、浮、数、动、滑，此名阳也；脉沉、涩、弱、弦、微，此名阴也，凡阴病见阳脉者生，阳病见阴脉者死。
        </div>
        
        <div class="content-item"  data-index="1-2">
           问曰：脉有阳结阴结者，何以别之？
           答曰：其脉浮而数，能食，不大便者，此为实，名曰阳结也，期十七日当剧。其脉沉而迟，不能食，身体重，大便反硬，名曰阴结也。期十四日当剧。
        </div>
        
        <div class="content-item"  data-index="1-3">
           问曰：病有洒淅恶寒而复发热者，何？
           答曰：阴脉不足，阳往从之；阳脉不足，阴往乘之。
           曰：何谓阳不足？
           答曰：假令寸口脉微，名曰阳不足，阴气上入阳中，则洒淅恶寒也，
           曰：何谓阴不足？
           答曰：假令尺脉弱，名曰阴不足，阳气下陷入阴中，则发热也。
           阳脉<span class="boxed">浮</span><ins>(濡)</ins><small style="color: #666;">一作微</small>，阴脉弱者，则血虚。血虚则筋急也。[<small>医宗金鉴</small>P352]
           其脉沉者，荣气微也。
           其脉<span class="boxed">浮</span><ins>(濡)</ins>，而汗出如流珠者，卫气衰也。[<small>医宗金鉴</small>P263]
           荣气微者，加烧针，则血流不行，更发热而躁烦也。
        </div>
        
        <div class="content-item"  data-index="1-7">
           脉蔼蔼，如车盖者，名曰阳结也。<small style="color: #666;">一云秋脉。</small><br />
           脉累累，如循长竿者，名曰阴结也。<small style="color: #666;">一云夏脉。</small><br />
           脉瞥瞥，如羹上肥者，阳气微也。<br />
           脉萦萦，如蜘蛛丝者，阳气衰也。<small style="color: #666;">一云阴气。</small><br />
           脉绵绵，如泻漆之绝者，亡其血也。
        </div>
        
        <div class="content-item"  data-index="1-8">
           脉来缓，时一止复来者，名曰结。脉来数，时一止复来者，名曰促<small style="color: #666;">一作纵</small>。脉阳盛则促，阴盛则结，此皆病脉。
        </div>
        
        <div class="content-item"  data-index="1-9">
           阴阳相搏，名曰动。阳动则<span class="boxed">汗出</span><ins>(发热)</ins>，阴动则<span class="boxed">发热</span><ins>(汗出)</ins>。形冷、恶寒者，此三焦伤也。[<small>医宗金鉴</small>P353]
        </div>
        
        <div class="content-item"  data-index="1-10">
           若数脉见于关上，上下无头尾，如豆大，厥厥动摇者，名曰动也。
        </div>
        
        <div class="content-item"  data-index="1-11">
           阳脉浮大而濡，阴脉浮大而濡，阴脉与阳脉同等者，名曰缓也。
        </div>
        
        <div class="content-item"  data-index="1-12">
           脉浮而紧者，名曰弦也。弦者状如弓弦，按之不移也。脉紧者，如转索无常也。
        </div>
        
        <div class="content-item"  data-index="1-13">
           脉弦而大，弦则为减，大则为芤。减则为寒，芤则为虚。寒虚相搏，此名为革。妇人则半产、漏下，男子则亡血、失精。
        </div>
        
        <div class="content-item"  data-index="1-14">
           问曰：病有战而汗出，因得解者，何也？
           答曰：脉浮而紧，按之反芤，此为本虚，故当战而汗出也。其人本虚，是以发战。以脉浮，故当汗出而解也。
           若脉浮而数，按之不芤，此人本不虚；若欲自解，但汗出耳，不发战也。
        </div>
        
        <div class="content-item"  data-index="1-15">
           问曰：病有不战而汗出解者，何也？
           答曰：脉大而浮数，故知不战汗出而解也。
        </div>
        
        <div class="content-item"  data-index="1-16">
           问曰：病有不战，不汗出而解者，何也？
           答曰：其脉自微，此以曾发汗、若吐、若下、若亡血，以内无津液，此阴阳自和，必自愈，故不战、不汗出而解也。
        </div>
        
        <div class="content-item"  data-index="1-17">
           问曰：伤寒三日，脉浮数而微，病人身凉和者，何也？
           答曰：此为欲解也。解以夜半。脉浮而解者，濈然汗出也；脉数而解者，必能食也；脉微而解者，必大汗出也。
        </div>
        
        <div class="content-item"  data-index="1-18">
           问曰：病脉，欲知愈未愈者，何以别之？
           答曰：寸口、关上、尺中三处，大小、浮沉、迟数同等，虽有寒热不解者，此脉阴阳为和平，虽剧当愈。
        </div>
        
        <div class="content-item"  data-index="1-19">
           立夏得洪<small style="color: #666;">一作浮</small>大脉，是其本位。其人病身体苦疼重者，须发其汗。若明日身不疼不重者，不须发汗。若汗濈濈自出者，明日便解矣。何以言之？立夏得洪大脉，是其时脉，故使然也。四时仿此。
        </div>
        
        <div class="content-item"  data-index="1-20">
           问曰：凡病欲知何时得？何时愈？
           答曰：假令夜半得病，明日日中愈；日中得病，夜半愈。何以言之？日中得病，夜半愈者，以阳得阴则解也。夜半得病，明日日中愈者，以阴得阳则解也。
        </div>
        
        <div class="content-item"  data-index="1-21">
           寸口脉浮为在表，沉为在里，数为在府，迟为在藏。假令脉迟，此为在脏也。
        </div>
        
        <div class="content-item"  data-index="1-22">
           趺阳脉浮而涩，少阴脉如经也，其病在脾，法当下利。何以知之？<span class="boxed">若脉浮大者，气实血虚也。</span>今趺阳脉浮而涩，故知脾气不足，胃气虚也。以少阴脉<span class="boxed">弦</span><ins>(沉)</ins>而<span class="boxed">浮</span><ins>(滑)</ins><small style="color: #666;">一作沉</small>，才见此为调脉，故称如经也。若反滑而数者，故知当屎脓也。[<small>医宗金鉴</small>P355]
        </div>
        
        <div class="content-item"  data-index="1-23">
           寸口脉浮而紧，浮则为风，紧则为寒。风则伤卫，寒则伤荣。荣卫俱病，骨节烦疼，当发其汗也。
        </div>
        
        <div class="content-item"  data-index="1-24">
           趺阳脉迟而缓，胃气如经也。趺阳脉浮而数，浮则伤胃，数则动脾，此非本病，医特下之所为也。荣卫内陷，其数先微，脉反但浮，其人必大便硬，气噫而除。何以言之？本以数脉动脾，其数先微，故知脾气不治，大便硬，气噫而除。今脉反浮，其数改微，邪气独留，心中则饥，邪热不杀谷，潮热发渴，数脉当迟缓，脉因前后度数如法，病者则饥。数脉不时，则生恶疮也。
        </div>
        
        <div class="content-item"  data-index="1-25">
           师曰：病人脉微而涩者，此为医所病也。大发其汗，又数大下之，其人亡血，病当恶寒，后乃发热，无休止时，夏月盛热，欲著复衣，冬月盛寒，欲裸其身，所以然者，阳微则恶寒，阴弱则发热，此医发其汗，令阳气微，又大下之：令阴气弱，五月之时，阳气在表，胃中虚冷，以阳气内微，不能胜冷，故欲著复衣；十一月之时，阳气在里，胃中烦热，以阴气内弱，不能胜热，故欲裸其身。<span class="boxed">又阴脉迟涩，故知血亡也。</span>[<small>医宗金鉴</small>P354]
        </div>
        
        <div class="content-item"  data-index="1-26">
           脉浮而大，心下反硬，有热属藏者，攻之，不令发汗。属府者，不令溲数。溲数则大便硬，汗多则热愈，汗少则便难，脉迟尚未可攻。
        </div>
        
        <div class="content-item"  data-index="1-27">
           脉浮而洪，身汗如油，喘而不休，水浆不下，体形不仁，乍静乍乱，此为命绝也。又未知何藏先受其灾，若汗出发目闰，喘不休者，此为肺先绝也。阳反独留，形体如烟熏，直视摇头，此心绝也。唇吻反青，四肢习者，此为肝绝也。环口黧黑，柔汗发黄者，此为脾绝也，溲便遗失、狂言、目反直视者，此为肾绝也。
        </div>
        
        <div class="content-item"  data-index="1-28">
           又未知何藏阴阳前绝，若阳气前绝，阴气后竭者，其人死，身色必青；阴气前绝，阳气后竭者，其人死，身色必赤，腋下温，心下热也。
        </div>
        
        <div class="content-item"  data-index="1-29">
           寸口脉浮大，而医反下之，此为大逆。浮则无血，大则为寒，寒气相搏，则为肠鸣，医乃不知，而反饮冷水，<span class="boxed">令汗大出，</span>水得寒气，冷必相搏，其人即噎。[<small>医宗金鉴</small>P347]
        </div>
        
        <div class="content-item"  data-index="1-30">
           趺阳脉浮，浮则为虚，浮虚相搏，故令气噎。言胃气虚竭也。脉滑，则为哕。此为医咎，责虚取实，守空迫血。脉浮、鼻中燥者，必衄也。
        </div>
        
        <div class="content-item"  data-index="1-31">
           诸脉浮数，当发热，而洒淅恶寒，若有痛处，饮食如常者，畜积有脓也。脉浮而迟，面热赤而战惕者，六七日当汗出而解。反发热者，差迟。迟为无阳，不能作汗，其身必痒也。
        </div>
        
        <div class="content-item"  data-index="1-32">
           寸口脉阴阳俱紧者，法当清邪中于上焦，浊邪中于下焦。清邪中上，名曰洁也；浊邪中下，名曰浑也，阴中于邪，必内栗也，表气微虚，里气不守，故使邪中于阴也。阳中于邪，必发热、头痛、项强、颈挛、腰痛、胚酸，所为阳中雾露之气，故曰清邪中上。浊邪中下，阴气为栗，足膝逆冷，便溺妄出，表气微虚，里气微急，三焦相混，内外不通，上焦怫郁，藏气相熏，口烂食断也。中焦不治，胃气上冲，脾气不转，胃中为浊，荣卫不通，血凝不流，若卫气前通胃气虚竭也。脉滑，则为哕。此为医咎，责虚取实，守空迫血。脉浮、鼻中燥者，必衄也。
        </div>
        
        <div class="content-item"  data-index="1-33">
           脉阴阳俱紧者，口中气出，唇口干燥，蜷卧足冷，鼻中涕出，舌上胎滑，勿妄治也。到七日以来，其人微发热，手足温者，此为欲解；或到八日以上，反大发热者，此为难治。设使恶寒者，必欲呕也；腹内痛者，必欲利也。
        </div>
        
        <div class="content-item"  data-index="1-34">
           脉阴阳俱紧，至于吐利，其脉独不解，紧去人安，此为欲解。若脉迟至六七日，不欲食，<span class="boxed">此为晚发，水停故也，</span>[<small>医宗金鉴</small>P354]为未解；食自可者，为欲解，病六七日，手足三部脉皆至，大烦而口噤不能言，其躁扰者，必欲解也。若脉和，其人大烦，目重，<span class="boxed">脸</span><ins>(睑)</ins>内际黄者，此为欲解也[<small>医宗金鉴</small>P342]。
        </div>
        
        <div class="content-item"  data-index="1-35">
           脉浮而数，浮为风，数为<span class="boxed">虚</span><ins>(热)</ins>，<span class="boxed">风为热，虚为寒，</span>风<span class="boxed">虚</span><ins>(热)</ins>相搏，则洒淅恶寒也。[<small>医宗金鉴</small>P354]
        </div>
        
        <div class="content-item"  data-index="1-36">
           脉浮而滑，浮为阳，滑为实，阳实相搏，其脉数疾，卫气失度，浮滑之脉数疾，发热汗出者，此为不治。
        </div>
        
        <div class="content-item"  data-index="1-37">
           伤寒咳逆上气，其脉散者死。谓其形损故也。
        </div>
    </div>

    <!-- 引入 load-mulu.js -->
    <script src="load-mulu.js"></script>
    <script src="app-main.js"></script>
</body>
</html>